[[File:20727-legendaire-federer.jpg|thumb|right|Roğer Federer di Wimbledon 2012]]
'''Roğer Federer''' d-amyurar n waddal n [[Tennis]] tmurt [[Taswist]] ilul ass n {{azmez|8|ɣuct|1981}} di temdint n [[Bâle]].
Yevda yetturar d tervaɛt tameqṛant asegwas n 1998 , iḥarz amḍiq amenzu n ubellez n ATP azal n 237 imalas yemseḍfaren (285 ḥalarmi d 6 Yunyu 2010). Ass n 8 Yulyu 2012, yebwi tadwilt n Wimbledon i tikelt tis sa (7), yeqḍad amyurar [[Pete Sampras]] deg umḍan n tedwilin n Wimbledon ig ḥrez aked imalas ig ella di tqacucut n ubellez n ATP (Imalas wis 286).

Iḥrez ar assa 75 izwilen, garasen 23 imeqṛanen (17 n Grand Chelems d 6 teqvucin n Masters) d 20 n Masters 1000. Yebwi kuz (4) n-izwilen n Grand Chelem ig ellan deg umaḍal, win n Melburn di [[Lusṭrali]], win n RG di lpari tamurt n [[Fṛansa]], win n Wimbledon di tmurt n [[Lengliz]], win Flushing meadows di [[Marikan|Timura Yedduklen n Marikan]].

Deg ubellez n ''Sports Illustrated'' n usegwas 2010, Roğer Federer yellad d-anadal wis sin yettxelliṣen aṭas n yedrimen deffir [[Tiger Woods]] imi yeṣṣaweḍ ar assa azal n 72 Ifeḍ n dullar deg izwilen yark ig urar.

== Tameddurt ==
[[Image:Federer.jpg|thumb|upright|Roǧer Federer di [[Masters n Sinsinati 2005|Masters n Sinsinati]]]]
Roger Federer ilul ass n {{azmez|8|ɣuct|1981}} di temdint n [[Bâle]] s tyemmatt n [[tefriqt ugafa|Tafriqt Ugafa]], Lynete, m-ad vavas d-aswisit, Robert. Isin yidsen xedmen di taɣult n Pharmacie. D weltmas tameqṛant Diana idiren di [[Münchenstein]] Taswist Talmanit. 
Tura Roǧer yettidir di [[Wollerau]], tama n [[Schwytz]] d tmeṭṭut-is Mirka d yessis takniwin Myla Rose d Charlene Riva. Yesɛa tanaslit Taswisit d tin n tefriqt ugafa.

Di temẓis Roǧer Federer yetturar daɣen ddavax uḍar, yella yezweṛ s waṭas, maca d-addal n [[Tennis]] ig fren mi yella di Tam (8) isegwasen, ɣas akken mazal-it yeṭṭafer u yḥemmel [[FC Bâle]].
