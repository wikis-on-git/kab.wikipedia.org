__AUCUNSOMMAIRE__

'''Bomilkar''' (tabuniqit : 𐤁𐤃‬𐤌𐤋‬𐤒‬𐤓‬𐤕‬, BDMLQRT) Yella d ahaggar anumidi n tasut tis snat send tlaliot n sidna [[Ɛisa]] , d imseḍfer n ugellid anumidi [[Yugurten]] , i yexdeɛ umbeɛd .

Yettkel ugellid anumidi yugurten mliḥ fella-s , ɣef way-a d netta kan i yettceyyiɛ i leqdic uffir . Mi akken , yunag [[Yugerten|Yugurten]] ɣer Ruma , deg 108 ST , Bumlikar yexdem aɣawan akken ad ineɣ ageldun anumidi Masiba , umi ilaq ad yili di Rum imiren , i yellan , am netta am Yugurten s timmad-is , d mmi-s n mmi-s n ugellid [[Mass-nsen|Masensen]] , d yiwen n uxṣim i yḍemɛen akken ad yaweḍ ɣer unbaḍ n Numidya . Ufan-d Massiba yettwanɣa rran-tt-id ɣef Bumlikar , bdan ttwalin ma yella d netta neɣ ala , terra-t tmara ad ibed sdat uxxam n teɣdemt maca sen,d ad ibvedd dinna yerra-t-id sidi-s yugurten ɣer Tefriqt .

Deg yimenɣi n Yugurten yenbeḍ kra n yiserdasen maca ur yesselḥeq ara ad yerbeḥ , iqenneɛ Yugurten ad yesseḥbes imenɣi mi akken i as-mmeslayen yirumaniyen gren-as-d adrim ma yuwi-d yugurten yemmut neɣ yedder

Mi yexdem aneecta , yebda Yugurten yettcikki deg Bumlikar , d ayen i as-yefkan tabɣest akken ad ikemmel lexdeɛ-ines , yemsefham d [[Nabdalsa]] , yiwen seg yiheggaren inumidiyen , akken ad kksen anbaḍ i ugellid neɣ ad t-nɣen , maca ifaq-as Yugurten mi s d-yuweḍ lexbaṛ seg uqeddac n Nabdalsa , imiren i yenɣa Yugurten Bumlikar
[[Taggayt:Numidya]]
