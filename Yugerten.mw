'''Yugerten''' d agellid n di tallit n 113 armi d 104 n [[Numidia]].

Armi tgeldit n jeddi-s [[Masnsen]] , ahric ameqran n imezdaɣen n Numidia llan ţɛicin s tafellaht, s wayagi ţemxallafen ɣef imaziɣen nidden imi ineggura agi ur ţissinen ara tafalht imi ɛacen s tameksa in lmal. Masnsen ixelq-ed yiwet n tagelda (tajumma-s azal n Ledzayer n tura) akk-d yuɣaled d amdakkel n [[Roma]] deg 206 UL (uqbel n lweqt-nneɣ). Mbaɛd n lmut-is yeţwaxellf-ed s mmi-s [[Masibsa]]. Yugarten yella d aɣerfan gar lɣaci n tmurt-is, akter anagar n Masibsa, ɣef wagi aneggaru agi iceggeɛ Yugurtan ɣef ''Hispania'' (isim i fkan Iromaniyen i [[Spanya]] deg lweqt nni). 

Masibsa ikcem-it weɣbal imi ma ikemmel akka yezmer ad yuɣal d agellid mbeɛd lmut-is; deg lewqam n Masibsa d arraw-is ara a t-id-ixlefen.


Masibsa ur yesɛi zhar imi taɣerfant n Yugarten ternu akter ayen tella asmi yella deg tmurt; deg ''Hispania'' Yugartan, d amnay ifazen tizya-s, yerbeh lmahibba n kkra n imdanen i sɛan ccan deg [[Roma]]. Deg [[asutel n Numentia]] iqeddc-ed s lğehd lwahid [[Gaius Marius]] anda yezra agufsu n Iromaniyen. Qqaren belli yena-d ɣef Roma belli tella yiwet n “temdint yerkan, i qqurben ɣef aɣelluy-ines, ara ula d yiwen a-ţ-yeɣ”¹

Imi yemut deg 118 Masibsa, igelled azal n 30 iseggasen, yeţwaxlef s sin warraw-is [[Aderbal]] akw d [[Hemsal]]. Hemsal akk-d Yugerten imeren kan bdan imenɣi-nsen; Yugerten yenɣa Hemsal ayagi yebda daɣen yella ssiba n  ttrad n Aderbal mgal Yugerten. Imi iwala belli ur yezmir ara ad iqabel Yugarten s lɛasker-ines Aderbal yerwel ɣer Roma. 

Imawalyen n Roma, ahat s ssiba n ugufsu-nsen neɣ s ţideţ bɣan ad fakken s uɣiwel amlasay agi, kecemen garassen, ferqen tamurt ɣef sin; Yugerten igelled ɣef utrim n tamurt, Aderbal ɣef ccerq. (iseggassen mbeɛ tazniwt n Roma teberreh belli tama n Yugerten tella axir n tama n Aderbal, teccur s lekyasa, lemeɛna is sin llan s drus n lɣaci akk-d drus n lerzaq)


Deg 112 Yugerten, yebda s tikkelt tis snat ttrad-ines mgal Aderbal, lameɛna deg tikkelt agi yeskker-ed urrif n Roma ɣef yiman-is axater yenɣa kkra n Iromiyen i llan ţɛwanen Aderbal. Mbeɛd kkra n imenɣi mgal Roma, Yugerten isselm-ed yiman-is lameɛna yerbeh aglam meqqren; annect agi ibedd ccek ameqran deg lweqt nni, s tikkelt tajdidt, mgal ugufsu n imawalyen n Roma akkd Yugerten.

Useqqamu ameqran n Roma, s timelwi n aɛdaw-is [[Gaius Memmius]], i lluɛad ɣef amenzad adigan n lɛesker-is deg Tafriqt ugafa ad yuɣal ɣer Roma iwaken ad i ɛeddi di ccreɛ. Jugerten daɣen yemsaffar-ed ɣef Roma anda lɛeqliya tamekridt-ines tbann-ed ɣef lɣaci merra.

Imenɣi kkren-ed gar Numidia akk-d Amenkud Arumani; aneggaru agi icegɛ-ed atas n lɛesker ɣef Tafriqt ugafa seddaw timelwi n l [[consul]] [[Quintus Caecilius Metellus]]. 

Imenɣi mgal Yugerten dummen kkra n iseggassen mbla lexsara tameqrant n Yugerten; ɣef agi Useqqamu ameqran n Roma yextar [[Marius]], aɛeskri n Metellus,  ad yelli d l consul amaynut deg Tafriqt ad ikemmel ttrad agi.

Marius yella d aɛdaw iwaɛren atas imi yenɣa ayen yella deg webrid-is. Marius icegɛ-ed amarag-is [[Lucius Cornelius Sulla]] ɣer [[Bukus I]], agellid n [[Mauretania]]', s talilt n Bukus i-t-ixedɛen Yugerten yeţţwattef ger iffasen n Sula. 


Yugerten yeqqim deg Lhebs n Tullianum, deg temdint n Roma, 6 wussan armi yemut si fad akk-d d laz.

Amezruy n imenɣi n Yugerten llan deg yiwen n tektabt s tutlayt Talatinit iwumi qqaren “''De Bello Iugurthino''” [[imenɣi n Yugerten]].

==tazmilt==
1 "urbem venalem et mature perituram, si emptorem invenerit" 

'''tazniwt''' = propagande

'''aglam''' = privilege 

'''Amenzad''' = commandant 

==Iseddagen==

* [[:fr:s:La_Guerre_de_Jugurtha|De Bello Iugurthino]] (s-tafransist)

[[Taggayt:Amezruy]]
[[Taggayt:Tameddurt]]

[[ar:يوغرطا]]
[[cs:Jugurtha]]
[[de:Jugurtha]]
[[en:Jugurtha]]
[[es:Yugurta]]
[[fi:Jugurtha]]
[[fr:Jugurtha]]
[[he:יוגורתה]]
[[it:Giugurta]]
[[ko:유구르타]]
[[nl:Jugurtha]]
[[pl:Jugurta]]
[[ru:Югурта]]
[[sr:Југурта]]
[[sv:Jugurtha]]
