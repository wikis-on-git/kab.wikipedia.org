{{infobox biography | caption = Yugurten yettwaḥebsen sɣur Irumaniyen.  Tugna seg wedlis n useggas [[1772]], s tutlayt tasbanyulit ("''la Guerra de Jugurta por Cayo Salustio Crispo''") "Imenɣi n Yugurten".}}

'''Yugerten''' neɣ''' Yugurten''' ('''Jugurtha''' s [[Talatinit|tlaṭinit]]) yella d agellid n [[Numidya]] seg ussegwas 113 armi d 104 send n Ɛisa.

Armi tgeldit n jeddi-s [[Masnsen]] , amur ameqran n imezdaɣen n Numidia llan ddren s tamɣigert, s wayagi ttemxallafen ɣef Imaziɣen-nniḍen ur nettissin ara tamɣigert imi ddren s tameksa in lmal. Masnsen ixelq-ed yiwet n tagelda (tajumma-s azal n Lezzayer n tura) akk-d yuɣal-ed d amdakkel n [[Roma]] deg 206 ST (send n tallit-nneɣ). Sakkin ma yemmut, yettwaxellf-ed s mmi-s [[Misipsa]]. Yugerten yella d aɣerfan gar lɣaci n tmurt-is, akter anagar n Misipsa, ɣef wagi aneggaru agi iceggeɛ Yugerten ɣef ''Hispania'' (isem i fkan Irumaniyen i [[Spanya]] deg tallit-nni). 

Misipsa ikcem-it weɣbal imi ma ikemmel akka yezmer ad yuɣal d agellid sakkin lmut-is; deg lewqam n Misipsa d arraw-is ara a t-id-ixlefen.

Misipsa ur yesɛi zhar imi taɣerfant n Yugurten ternu akter ayen tella asmi yella deg tmurt; deg ''Hispania'' Yugerten, d amnay ifazen tizya-s, yulek tayri n kra n yemdanen yesɛan ccan deg [[Roma]]. Deg [[asutel n Numantia]] iqeddc-ed s lǧehd lwahid [[Gaius Marius]] anda yeẓra agufsu n Irumaniyen. Qqaren belli yenna-d ɣef Roma belli tella yiwet n “Temdint yerkan, i qqurben ɣef aɣelluy-ines, ara ula d yiwen a-ţ-yeɣ.”<ref>« Urbem venalem et mature perituram, si emptorem invenerit. »</ref>

Imi yemut deg 118 Misipsa, igelled azal n 30 iseggasen, yettwaxlef s sin warraw-is [[Aderbal]] akw d [[Hiemsal]]. Hiemsal akk-d Yugerten imeren kan bdan imenɣi-nsen; Yugurten yenɣa Hiemsal ayagi yebda daɣen yella ssiba n ttrad n Aderbal mgal Yugurten. Imi iwala belli ur yezmir ara ad iqabel Yugurten s lɛasker ines Aderbal yerwel ɣer Roma. 

Imawalyen n Roma, ahat s ssiba n ugufsu-nsen neɣ s ţideţ bɣan ad fakken s uɣiwel amlasay agi, kecemen garassen, ferqen tamurt ɣef sin; Yugerten igelled ɣef utrim n tamurt, Aderbal ɣef ccerq. (iseggassen mbeɛ tazniwt n Roma teberreh belli tama n Yugerten tella axir n tama n Aderbal, teccur s lekyasa, lemeɛna is sin llan s drus n lɣaci akk-d drus n lerzaq)

Deg 112 Yugurten yerna ttrad ines mgal Aderbal, lameɛna deg tikkelt agi yesker-ed urrif n Roma ɣef yiman-is axaṭer yenɣa kra n Irumiyen i llan ttɛwanen Aderbal. Mbeɛd kra n imenɣi mgal Roma, Yugurten isselm-ed yiman-is lameɛna yerbeḥ aglam meqqren; annect agi ibedd ccek ameqran deg lweqt-nni, s tikkelt tajdidt, mgal ugufsu n imawalyen n Roma akkd Yugurten.

Useqqamu ameqran n Roma, s timelwi n aɛdaw-is [[Gaius Memmius]], illuɛad ɣef amenzad adigan n lɛesker-is deg Tafriqt n ugafa ad yuɣal ɣer Roma i wakken ad iɛeddi di ccreɛ. Jugurten daɣen yemsaffar-ed ɣef Roma anda lɛeqliya tamekridt ines tban-ed ɣef lɣaci merra.

Imenɣi kkren-ed gar Numidia akk-d Amenkud Arumani; aneggaru agi icegɛ-ed aṭas n lɛesker ɣef Tafriqt n ugafa seddaw timelwi n l [[consul]] [[Quintus Caecilius Metellus]]. 

Imenɣi mgal Yugurten dumen kra n iseggasen mbla lexsara tameqrant n Yugurten; ɣef wagi Useqqamu ameqran n Roma yextar [[Marius]], aɛeskri n Metellus, ad yelli d lconsul amaynut deg Tafriqt ad ikemmel ttrad agi.

Marius yella d acengu ukmir aṭas imi yenɣa ayen yella deg webrid-is. Marius icegɛ-ed amarag-is [[Lucius Cornelius Sulla]] ɣer [[Bukus I]], agellid n [[Mauretania]]', s talilt n Bukus i-t-yedssa Yugurten yettwaṭṭef ger iffasen n Sula. 

Yugurten yeqqim deg asekraf n Tullianum, deg tiɣṛemt n Roma, 6 wussan armi yemut si fad akk-d d laz.

Amezruy n imenɣi n Yugerten llan deg yiwen n tektabt s tutlayt Talatinit iwumi qqaren “''De Bello Iugurthino''” [[imenɣi n Yugerten]].

== Tazmilt ==
<references/> 

'''tazniwt''' = propagande

'''aglam''' = privilege 

'''Amenzad''' = commandant 

==Iseddagen==

* [[:fr:s:La_Guerre_de_Jugurtha|De Bello Iugurthino]] (s tefransist)
{{Igelliden n Numidya}}
[[Taggayt:Amezruy n imaziɣen]]
[[Taggayt:Isnalayen imaziɣen]]
[[Taggayt:imaziɣen]]
[[Taggayt:Amezruy]]
[[Taggayt:Tameddurt]]
