'''Yugurten''' ('''Jugurtha''' s [[Talaṭinit|tlaṭinit]]) yella d agellid n [[Numidia]] seg wasuggas 113 armi d 104 uqbel Ɛisa.

Armi tgeldit n jeddi-s [[Masnsen]] , aḥric ameqran n imezdaɣen n Numidia llan ttɛicin s tafellaḥt, s wayagi ttemxallafen ɣef Imaziɣen-nniḍen ur nettissin ara taflaḥt imi ɛacen s tameksa in lmal. Masnsen ixelq-ed yiwet n tagelda (tajumma-s azal n Ledzayer n tura) akk-d yuɣal-ed d amdakkel n [[Roma]] deg 206 UL (uqbel n lweqt-nneɣ). Mbaɛd ma yemmut, yettwaxellf-ed s mmi-s [[Micipsa]]. Yugurten yella d aɣerfan gar lɣaci n tmurt-is, akter anagar n Micipsa, ɣef wagi aneggaru agi iceggeɛ Yugurten ɣef ''Hispania'' (isem i fkan Irumaniyen i [[Spanya]] deg lweqt-nni). 

Micipsa ikcem-it weɣbal imi ma ikemmel akka yezmer ad yuɣal d agellid mbeɛd lmut-is; deg lewqam n Micipsa d arraw-is ara a t-id-ixlefen.

Micipsa ur yesɛi zhar imi taɣerfant n Yugurten ternu akter ayen tella asmi yella deg tmurt; deg ''Hispania'' Yugurten, d amnay ifazen tizya-s, yerbeḥ lmeḥibba n kra n yemdanen yesɛan ccan deg [[Roma]]. Deg [[asutel n Numantia]] iqeddc-ed s lğehd lwahid [[Gaius Marius]] anda yeẓra agufsu n Irumaniyen. Qqaren belli yenna-d ɣef Roma belli tella yiwet n “temdint yerkan, i qqurben ɣef aɣelluy-ines, ara ula d yiwen a-ţ-yeɣ”¹

Imi yemut deg 118 Micipsa, igelled azal n 30 iseggasen, yettwaxlef s sin warraw-is [[Aderbal]] akw d [[Hiemsal]]. Hiemsal akk-d Yugurten imeren kan bdan imenɣi-nsen; Yugurten yenɣa Hiemsal ayagi yebda daɣen yella ssiba n ttrad n Aderbal mgal Yugurten. Imi iwala belli ur yezmir ara ad iqabel Yugurten s lɛasker ines Aderbal yerwel ɣer Roma. 

Imawalyen n Roma, ahat s ssiba n ugufsu-nsen neɣ s ţideţ bɣan ad fakken s uɣiwel amlasay agi, kecemen garassen, ferqen tamurt ɣef sin; Yugerten igelled ɣef utrim n tamurt, Aderbal ɣef ccerq. (iseggassen mbeɛ tazniwt n Roma teberreh belli tama n Yugerten tella axir n tama n Aderbal, teccur s lekyasa, lemeɛna is sin llan s drus n lɣaci akk-d drus n lerzaq)

Deg 112 Yugurten yerna ttrad ines mgal Aderbal, lameɛna deg tikkelt agi yesker-ed urrif n Roma ɣef yiman-is axaṭer yenɣa kra n Irumiyen i llan ttɛwanen Aderbal. Mbeɛd kra n imenɣi mgal Roma, Yugurten isselm-ed yiman-is lameɛna yerbeḥ aglam meqqren; annect agi ibedd ccek ameqran deg lweqt-nni, s tikkelt tajdidt, mgal ugufsu n imawalyen n Roma akkd Yugurten.

Useqqamu ameqran n Roma, s timelwi n aɛdaw-is [[Gaius Memmius]], illuɛad ɣef amenzad adigan n lɛesker-is deg Tafriqt n ugafa ad yuɣal ɣer Roma i wakken ad iɛeddi di ccreɛ. Jugurten daɣen yemsaffar-ed ɣef Roma anda lɛeqliya tamekridt ines tban-ed ɣef lɣaci merra.

Imenɣi kkren-ed gar Numidia akk-d Amenkud Arumani; aneggaru agi icegɛ-ed aṭas n lɛesker ɣef Tafriqt n ugafa seddaw timelwi n l [[consul]] [[Quintus Caecilius Metellus]]. 

Imenɣi mgal Yugurten dumen kra n iseggasen mbla lexsara tameqrant n Yugurten; ɣef wagi Useqqamu ameqran n Roma yextar [[Marius]], aɛeskri n Metellus, ad yelli d lconsul amaynut deg Tafriqt ad ikemmel ttrad agi.

Marius yella d aɛdaw iwaɛren aṭas imi yenɣa ayen yella deg webrid-is. Marius icegɛ-ed amarag-is [[Lucius Cornelius Sulla]] ɣer [[Bukus I]], agellid n [[Mauretania]]', s talilt n Bukus i-t-ixedɛen Yugurten yettwaṭṭef ger iffasen n Sula. 

Yugurten yeqqim deg Lḥebs n Tullianum, deg temdint n Roma, 6 wussan armi yemut si fad akk-d d laz.

Amezruy n imenɣi n Yugerten llan deg yiwen n tektabt s tutlayt Talatinit iwumi qqaren “''De Bello Iugurthino''” [[imenɣi n Yugerten]].

==tazmilt==
1 "urbem venalem et mature perituram, si emptorem invenerit" 

'''tazniwt''' = propagande

'''aglam''' = privilege 

'''Amenzad''' = commandant 

==Iseddagen==

* [[:fr:s:La_Guerre_de_Jugurtha|De Bello Iugurthino]] (s-tafransist)

{|align="center" style="background-color:transparent;"
|[[Image:Juba II.jpg|40px]]
|align="center" style="background:#ccccff" width="100%"| <div style="float:left;width:50px;">&nbsp;</div>'''Re della [[Numidia]]'''
|[[Image:Giuba I.jpg|40px]]
|-
|colspan=3|
<div class="NavFrame" style="border-style:none; text-align:left; padding:0px;">
<div style="background-color:transparent;" class="NavContent" display:none;">
{|width=100% align="center" style="margin-top:.3em;" class="toccolours"  "margin: 0 2em 0 2em;"
!colspan=100% align=center bgcolor="#e7c8ff"|Regno dei Massili <small>(fino al  [[202 a.C.]])</small>
|- align="center"
|[[Ailymas]]&nbsp;(...)&nbsp;[[Naravas]]&nbsp;(...) [[Sifaks]]  &middot; [[Vermina]]  &middot; [[Archobarzane]]
|-
!colspan=100% align=center bgcolor="#e7c8ff"|Regno dei Massesili <small>(fino al  [[202 a.C.]])</small>
|- align="center"
|[[Zelalsen]]  &middot; [[Gaia (re)|Gaia]]  &middot; [[Ozalces]]  &middot; [[Capussa]]  &middot; [[Lacumazes]]  &middot; [[Massinissa]]
|-
!colspan=100% align=center bgcolor="#e7c8ff"|Numidia unificata <small>([[202 a.C.]] - [[46 a.C.]])</small>
|- align="center"
|[[Massinissa]]  &middot; [[Micipsa]]  &middot; [[Gulussa]]  &middot; [[Mastanabal]]  &middot; [[Aderbale (re)|Aderbal]]  &middot; [[Iempsale I]]  &middot; [[Yugurten]]  &middot; [[Gauda]]  &middot; [[Iempsale II]]  &middot; [[Giuba I]]
|-
!colspan=100% align=center bgcolor="#e7c8ff"|Regno n Mauretania e Numidia <small>([[30 a.C.]] - [[40|40 d.C.]])</small>
|- align="center"
|[[Yuba II]]  &middot; [[Tolomeo n Mauretania]]
|}
</div></div>
|}

<noinclude>[[Categoria:Template di navigazione - Dinastie|Numidia]]</noinclude>

[[Taggayt:Amezruy]]
[[Taggayt:Tameddurt]]

[[ar:يوغرطا]]
[[cs:Jugurtha]]
[[de:Jugurtha]]
[[en:Jugurtha]]
[[es:Yugurta]]
[[fi:Jugurtha]]
[[fr:Jugurtha]]
[[he:יוגורתה]]
[[it:Giugurta]]
[[ko:유구르타]]
[[nl:Jugurtha]]
[[pl:Jugurta]]
[[ru:Югурта]]
[[sr:Југурта]]
[[sv:Jugurtha]]
