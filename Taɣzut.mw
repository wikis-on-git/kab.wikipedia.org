D taddart id yezgan di tɣiwant n [[At Yellilten]]. 

Taddart aggi tezgad ddaw taddart n Tfilkut. Ifaqi-tt wassif nettat d [[At Yettura]] ( Buɛidel), akw d [[Ilulyen Umalu]] ( Agussim). 

Di taddart-aggi llant aṭṭas n twacculin gar asent llant : [[At Aɛmar]], At Ali U Musa, At Taḥar, At Ben Ɛisa, [[At Salaḥ]], [[At Uqasi]], [[Icaɛllalen]], At Buɛezza, At Ali. 

Taddart anda tettili timecret, anda yettili usensi n Sidi Ḥend Uɛbedellah, anda tettili temerɣa anda ccenun inazuren imeqqranen n Teqbaylit am [[Zedek Mulud]], Ali Ferḥati, Ali Mezyan

[[Taggayt:Tuddar]]


== Izlan n lḥenni, id ttawin di Taɣzut n At Yellilten ==


1) 

Tasekkurt id yeccrurden deg udrar truḥ, 

Tebɛan-tt-id isegaden, id yeglan s lfuṛuḥ, 

Taggi ad-tt arnuɣ i yesyi, ay izem amectuḥ, 

Tasekkurt id yeccrurden deg udrar tulwa (?), 

Tebɛan-tt-id isegaden, id yeglan s leḥnna, 

Taggi ad-tt arnuɣ i yesyi, a mmis n Tsedda, 

Tasekkurt id yeccurden deg udrar tculla, 

Tebɛan-tt-id iseggaden, id yglan s lḥarma, 

Taggi ad-tt arnuɣ i yesyi, ay izem lḥara,



Msemellaḥ ad nebdu ccekran, iɣuraf n ttmar, 

D-acu id imenna wuy-iw d rebbi ad yeḥdar, 

Taggi as-tarnuɣ i yesyi (flan nnaɣ flan), a lbaz acmamar, 

Msemellaḥ ad nedbu ccekran, iɣuraf n lǧǧuz, 

D-acu id imenna wuy-iw d rebbi amaɛzuz, 

Taggi as-tarnuɣ i yesyi, a lbaz amekyus,


2) 


Acḥal ayyagi deg Malu Idurar, 

Ihelel waggur, tiziri tezwar, 

A win umi ferḥaɣ yassed ɣar wurar, 


Acḥal ayagi deg Malu Leswar, 

Ihellel waggur, tiziri d lefnar, 

A win mu ferḥaɣ yassed s amedhar, 

Acḥal ayagi deg Malu Tili,

Ihelel waggur, tiziri tuli, 

A win mu ferḥaɣ yassed yarriyid, 


Acḥal ayagi, deg Malu Iɣezzer, 

Ihelel waggur, tiziri tɛeǧǧar,

A win mi ferḥaɣ, yassed ad yeḥdar,




3) 


Tasusmi ay At wurar ma yekkat wegris, 

Uyama yekkat wugris, tikyi nnaɣ s yeqis, 

Fellawen ig ccbaḥ wurar ay At Ttaryis, 

Keccini ay Isli, a mmis p-g-b Ukyis, 


Tasusmi ay At Wurar ma yekkat wedfey, 

Uyama yekkat wudfey, tikyi nnaɣ s yaɛqey, 

Fellawen ig yeccbaḥ wurar, ay At Yemkaḥey, 

Keccini ay isli (...?)


Tasusmi ay At Wurar ma tekkat yeḥwa, 

Uyama tekkat yeḥwa, tikli nnaɣ s lyanna

Fellawen ig ccbaḥ wurar ay At Lhaṛa, 

Keccini ay isli a mmis n tsedda,
