'''Tirni n Weslelli Aɣelnaw''' (s tefrensist: ''Front de Libération Nationale'') d akabar adzayri. Asmi ay tuwey Ldzayer azarug-nnes (indépendance) deg 1962, akabar-a yeṭṭef adabu yerna yeqqel d netta ay d akabar awḥid deg Ldzayer arma d 1989. Ar ass-a mazal akabar-a yetturar ddur d ameqran deg tsertit n Ldzayer. Deg 2005, Tirni n Weslelli Aɣelnaw terra [[Ɛebdelaɛziz Butefliqa]] d aselway n ukabar, ma d [[Ɛebdelaɛziz Belxadem]] yeqqel d amaru amatu n ukabar-a. Deg useggas-nni daɣen, Tirni n Weslelli Aɣelnaw teddukkel akked yikabaren n Wemsegraw Aɣelnaw Amegday (n [[Ḥmed Uyeḥya]]) ed [[Umussu n Tmetti n Talwit]] (n [[Bugerra Ṣṣeltani]]) akken ad d-sbedden tamsisit (alliance) ara ibedden ɣer yidis n uselway [[Ɛebdelɛaziz Butefliqa]].

[[Category:Tasertit]]
