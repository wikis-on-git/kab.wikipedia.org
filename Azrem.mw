{{Automatic taxobox | item = Q25537662}}

'''Azrem''' ([[asget]]: izerman) d [[aɣersiw]] [[Timraradin|amrarad]] n [[tit idammen isemmaṭen]] yeṭṭafar [[adu-tfesna]] n [[Tizermatin|tzermatin]] deg [[Tafesna (tasnudert)|tfesna]] n [[Timeskebrin|tmeskebrin]].


[[tafekka]] n wezrem d tusdidt (tarqaqt) d taɣezfant, ur tli ara (tesɛi) iḍarren, imeẓẓuɣen, taɣect, wala irgalen. Llant 19 n [[tawacult (tasnudert)|twaculin]] n yizerman yerna ass-a, ttwassnen 2.900 n [[Talmest|telmas]]
Amur ameqran seg yizerman tteddren deg tmura [[Anezwu azeɣlan|izeɣlen]]. Aglim-nsen d alewwaɣ yerna tdel-it tekbert. Izerman lan [[Asekkud|iẓri]] igerrzen, yerna ssuffuɣen-d iles-nsen akken ad [[afray|fruyen]] i [[amṭay|wemṭa]] n [[Azwu|uzwu]], imi s yiles-nsen ay zemren ad fruyen i [[asekdu|wsekdu]] n wayen ay d-yezzin fell-asen. Amur ameqran seg telmas n yizerman tteddren ɣef wakal, maca llan-t kra n telmas ay itteddren deg w[[aman]], yerna llan ula d wid ay itteddren ddaw w[[akal]]. Izerman, am yekk tilmas n [[timeskebtin]] (tizermemmuyin, ifekren...atg) usren (ḥwajen) ad ssiẓnen tafekka-nsen i tfukt, acku idammen-nsen d isemmaṭen akken i yusren ad srekden taẓɣelt-nsen.

=Uɣes neɣ Ihriren (ssem)=

Leṣnaf n yizerman ttemgerraden s yiniten-nsen (llwan). Kra n yizerman sɛan initen yeɣman (am uberkan, ademdam ed waras) yerna sseqdacen initen-a akken ad sdergen iman-nsen deg wemkan aydeg llan. Maca izerman ay izewwqen s yiniten icebḥen (am wewraɣ neɣ azewwaɣ) zemren ad ilin d leṣnaf yesɛan ihriren (ssem). Initen-nsen sseqdacen-ten d aɛeyyen akken ur d-ttqerriben ɣer-sen yiɣersiwen ara ten-yeccen. Maca llan kra n leṣnaf n yizerman ay izewwqen s yiniten icebḥen am wid-nni ay yesɛan ihriren, i wakken ad sbeɛden iɣersiwen niḍen ɣef yiman-nsen.

== Abeddel n teslest ==

Simal yettimɣur wezrem, simal yettbeddil aglim-nnes, dɣa yettajja aglim-nni aqbur (umi ɣɣaren "tislest"), yerna yettbeddil-d wayeḍ. I wakken ad ibeddel wezrem tislest-nnes, yettḥukku iɣef-nnes ɣer kra n tɣawsa taḥercawt (am weẓru neɣ asɣar). D aya ara t-yejjen ad yesseqdec tislest-nni-nnes, sakkin, azrem yettkemmil yettḥukku iman-nnes arma yessenser-d tafekka-nnes seg weglim-nni aqbur.

== Učči ==

Tilmas n yizerman s umata ttidiren s [[agmar|wegmar]] n yiɣersiwen niḍen. Kra n yizerman tteqqsen iɣersiwen id ttegmaren yerna neɣɣen-ten s [[uɣes]] (ssem). Izerman itteqqsen llan uɣes neɣ ihriren deg yeckaren yellan deffir wuglan-nsen. Mara ad ṭṭfen aɣersiw s wuglan-nsen, ad as-gren ihriren s agensu (daxel) n tfekka-nnes. Izerman [[almaẓ|lemmẓen]] (sseblaɛen) učči-nsen ɣef tikkelt yerna war [[tuffẓa]]. Mi ara yili uɣersiw-nni meɣɣer, azrem yezmer ad yessenṣel igumas-nnes yerna ad yesnejbad imi-nnes anect n uɣersiw-nni ara yecc. Izerman tteddun s udemmer akked uzzuɣer n tfekka-nsen, s tmeẓwalin (muscles) ay sɛan deg yiɛebbaḍ-nsen, yerna zemren ad ddun s tɣawla ɣef yiɛebbaḍ-nsen. Mi yessebleɛ wezrem tagemrawt-nnes (proie), ad teqqim deg tfekka-nnes arma texdem-itt tɛebbuḍt-nnes. Amur ameqran seg yizerman ttṣeyyiden iɣersiwen imecṭuḥen ay ttafen deg wakal am yiɣerdayen, tizermemmuyin neɣ igra (imqerqren). Izerman n waman ttetten daɣen iselman. Wid yettalyen ɣer yisekla (ttjuṛ) ttṣeyyiden igḍaḍ neɣ ttetten timellalin ay ttafen deg yigedfen (leɛcuc).

Ɣas ma yella izerman ttetten aṭas, maca zemren daɣen ad ṣebren i laẓ. Kra n medden ttṛebbin izerman deg wexxam (deg yisendyaq n wesmeɣ [jjaj]) yerna zemren ad ten-jjen ayyur war ma sseccen-ten.

== Tasensartut ==

== Tilmas ==

==Taɣbalut==

<nowiki>http://tasedkalt.wikidot.com/yizerman</nowiki>

== Ẓeṛ daɣen ==
* [[Tifiɣra waman]]
[[Category:Tizermawin]]
[[Category:Izerman]]
[[Category:iɣersiwen]]
[[Category:Timeskebrin]]
[[Category:Timseksumin]]
[[Taggayt:Timraradin]]
