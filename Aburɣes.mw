{{Automatic taxobox}}
'''Aburɣes''' ([[Asget]]: '''ibureɣsen'''), ([[assaɣ usnan]]: '''Insecta''') d [[asmil (tasnudert)|asmil]] n [[aɣersiw|yiɣersiwen]] [[tiraɣlalin|iraɣlalen]] yeṭṭafaren [[astirf (tasnudert)|adur]] n [[Tiswermin|teswermin]], Dɣa ibureɣsen yakk i d [[tasartut n tesnudert|asesmel]] yellan s waṭas deg [[astirf (tasnudert)|wadur]] n [[Tiswermin|teswermin]]. Ɣas akken ass-a yettwassen s yisem n '''Ubeɛɛuc''' neɣ '''Abexxuc''' maca sin n wawalen-a d uzligen acku ttwakksen-d seg yirem aẓaṛan '''Aburɣas''',
Ibureɣsen tgin-d tagrawt tuggtant deg [[amuddir|yimuddar]] yakk yellan deg [[tagnit|tegnit]] acku deg wesmil-a llant ugar n umelyun n [[talmest|telmas]] [[aglam|yettugelmen]] (azgen n yimuddar yellan deg tegnit) Maca azal n 30 n imelyan n [[tawacult (tasnudert)|twaculin]] zeddiɣ urad (mazal werɛad) ur [[tasartut n tesnudert|ttussemlen-t]], ayen id yettgin 90% n yimuddar yellan deg tegnit.<br/>

Ar tura ttwassemlen wazal n 5000 n [[talmest|telmas]] n [[Timzerɣlin|temzerɣlin]], d 2000 n [[talɣemt n yellu|tleɣmatin n yellu]] (tagmart n sidna Sliman), d 20,000 n telmas n [[abẓiẓ|yebẓaẓ]], d 170,000 n telmas [[aferṭeṭṭu|iferṭeṭṭa]] d [[afaylellis|ifaylellisen]] , d 170,000 d telmas n [[izi|yizan]] d 82,000 n telmas n  [[Tizinfriwin|tzinfriwin]], d 360,000 n telmas n [[izinzer|izinzren]] d 110,000 n telmas n [[tizizwit|tzizwa]] d [[arẓaẓ|yerẓaẓen]] d [[ageṭṭuf|igeṭfen]] akken daɣen yellan wazal n 2 ar 5 n yimelyan n telmas ur nettwassen.

== Amezruy n yiburɣas ==
iburɣas d [[aɣersiw|iɣersiwen]] imezwura i d-ibanen yakk deg [[tagnit|tegnit]], Aya send n 435 imelyan n yiseggasen, ɣef wannect-a tella-d d iɣersiwen imenza yakk yettferfiren acku zwaren-d [[iptiṛusuren]] s wazal n 204 n yimelyan n yiseggasen.

== Asesmel ussnan ==

{| class="wikitable" style="float:right; width:20em;"
|
{| style="background:Transparent; border:solid 0 #503df9;"
! colspan="4" style="background:#E6D09D" |[[Tasartut n tesnudert|Asesmel]]
|-
|<div style="width:105%; max-height:600px; overflow:auto;"></div>
|-
|}
{|
| rowspan="4" style="background:#ECF4ED" |'''ibureɣsen'''
| colspan="3" style="background:#ECF4ED" |
{| class="collapsible collapsed" style="float:left; background:Transparent;"
![[Taynaslamin]]
|-
| style="border-top: 1px solid black;" |-[[Tidfernegzanin]] <small>- 470</small>
|}
|-
| rowspan="3" style="background:#ECF4ED" |'''[[Tasnaslamin]]'''
| colspan="2" style="background:#ECF4ED" |
{| class="collapsible collapsed" style="float:right; background:Transparent;"
![[Tarfriwin]]
|-
| style="border-top: 1px solid black;" |-[[Tizzardfarin]]<small><200 </small>
|-
|<nowiki>-</nowiki>[[Munura]]
|}
|-
| rowspan="2" style="background:#ECF4ED" |'''[[Timsefriwin]]'''
| style="background:#ECF4ED" |
{| class="collapsible collapsed" style="float:right; background:Transparent;"
![[Timzifriwin]]
|-
| style="border-top: 1px solid black;" |-[[izimay]]<small>- 2,500–<3,000</small>
|-
|<nowiki>-</nowiki>[[Timzerɣlin]]<small>- 6,500 </small>
|}
|-
| style="background:#ECF4ED" |
{| class="collapsible collapsed" style="float:right; background:Transparent;"
![[Tatrafriwin]]
|-
| style="border-top: 1px solid black;" |-[[Tizeglelluyin]]<small> – 3,684–4,000</small>
|-
|<nowiki>-</nowiki>[[izinzren]]<small> – 360,000–400,000</small>
|-
|<nowiki>-</nowiki>[[imerzel|Timerzlin]]<small> – 1,816</small>
|-
|<nowiki>-</nowiki>[[Tasenfriwin]]<small> – 152,956</small>
|-
|<nowiki>-</nowiki>[[Tidderfriwin]]<small> – 200–300</small>
|-
|<nowiki>-</nowiki>[[Tizinfriwin]]<small> – 50,000–80,000</small>
|-
|<nowiki>-</nowiki>[[Tadlafriwin]]<small> – 115,000</small>
|-
|<nowiki>-</nowiki>[[Tikebrfriwin]]<small> – 174,250</small>
|-
|<nowiki>-</nowiki>[[Tileɣmatin n yellu]]<small> – 2,200</small>
|-
|<nowiki>-</nowiki>[[Tiɣzefriwin]]<small> – 481</small>
|-
|<nowiki>-</nowiki>[[Tihrifriwin]]<small> – 250–300</small>
|-
|<nowiki>-</nowiki>[[Taẓaṛfriwin]]<small> – 5,000</small>
|-
|<nowiki>-</nowiki>[[Tidefrifriwin]]<small> – 30</small>
|-
|<nowiki>-</nowiki>[[Tusridfriwin]]<small> – 24,380</small>
|-
|<nowiki>-</nowiki>[[Tiẓɣuɣin (tafesna)|Tiẓɣuɣin]]<small> – 2,500–3,300</small>
|-
|<nowiki>-</nowiki>[[Tilkinin]]<small> – 3,000–3,200</small>
|-
|<nowiki>-</nowiki>[[Timdelfriwin]]<small> – 2,274</small>
|-
|<nowiki>-</nowiki>[[Tiɣẓefriwin]]<small> – 5,500</small>
|-
|<nowiki>-</nowiki>[[izizrem|Tizizermin]]<small> – 210</small>
|-
|<nowiki>-</nowiki>[[Tikurdin]]<small> – 2,525</small>
|-
|<nowiki>-</nowiki>[[Tibernfriwin]]<small> – 596</small>
|-
|<nowiki>-</nowiki>[[Tiblawfriwin]]<small> – 5,000</small>
|-
|<nowiki>-</nowiki>[[izi bu tmecrag]]<small> – 12,627</small>
|-
|<nowiki>-</nowiki>[[Tizuraptirin]]<small> – 28</small>
|}
|}
|-
|
[[Aɣawas azuẓlan]] i tegrawin n  iburɣas imidduren،<ref>{{Cite web
| url = http://www.tolweb.org/Insecta/8205
| title = Insecta
| date = 2002
| publisher = Tree of Life Web Project
| access-date = 12 mayyu 2009
| archive-url = https://web.archive.org/web/20190402093445/http://www.tolweb.org/Insecta/8205
| archive-date = 2 yebrir 2019 }}</ref> D wuṭṭun n telmas i yal tagrawt.<ref name="number">{{cite book|author =Erwin, Terry L.|date=1997|title=Biodiversity at its utmost: Tropical Forest Beetles|pages=27–40}} In: {{cite book|editor1=Reaka-Kudla, M. L.|editor2=Wilson, D. E.|editor3=Wilson, E. O.|title=Biodiversity II|publisher=Joseph Henry Press, Washington, D.C.}}</ref> [[Tarfriwin]]، [[Timzifriwin]]، d [[Tuffiɣfriwin| ]] ahat-itent d tigrawin  [[azunẓar|tizunẓarin]].
|}

== Tilmas n yiburɣas ==
Imusnawen n yiburɣas ufan-d d akken uṭṭun n yiburɣas deg yal Amil amkuẓ (1 Mill ⁴) yegda uṭṭun n [[afgan|yifganen]] yellan deg [[tagnit|tegnit]] yakk acku llan-t imelyan n [[talmest|telmas]] akken daɣen id snirrimen seg 5 ar 7 n yigimen n telmas deg yal aseggas.

Acku d akken llan-t waṭas n [[tawacult (tasnudert)|twaculin]] d telmas d [[tafesna (tasnudert)|tfesna]] yemgaraden, yettili-d uglam-nsent s waṭas n tegrawin gar-asent:

=== Izinezren ===
{{Main|Izinzer}}
[[Tugna:Dungbeetle.jpg|right|thumb|150x150px|[[Aẓerri]].]]
Izinezren ssiliɣen-d tagrawt meqqren yakk n ibureɣsen s wazal n 300.000 n telmas yemgaraden, akken i yezmer ad yili userwes-nsen yakk d [[tinaɣlalin|yiɣersiwen inaɣlalen]] am [[aslem|yiselman]] d [[agṭiṭ|yigṭaṭ]] d [[tikelmanin|tkelmanin]] d [[timraradin|temraradin]] d [[timsuṭad|temsuṭaṭ]] i gebren seg 43,000 n telmas kan. Iglamen yettwaskaden s tuget deg yizinezren d tayuga n yifraren n wafriwen imehzen seg tyuga tamenzut n wafriwen.
[[Tugna:Ladybird.jpg|left|thumb|200x200px|[[Mrim migran]].]]
Seg telmas yettwassnen yakk deg tfesna n izinezren d [[tamyigrant]] yettidiren deg yakk [[amenẓaw|imenẓawen]] (anagar [[Antraktika]]) anda i d-tessiluɣ tagrawt taxatart n [[tagemra|tnegmarin]], Tla azal meqqren deg wučči n [[agulaf|igulafen]] d [[iwakuzen]] i ṭṭurrayen imɣan, dɣa anecta d ayen yeǧǧan imekrazen ad ten-tt-senkeren

===Iferṭeṭṭa d ifaylellisen===
{{Main|Afaylellis|Aferṭeṭṭu}}
D ayen yemrayen (iweɛṛen) ad tili tukza n imgaraden gar n [[Afaylellis|ifaylellisen]] d [[aferṭeṭṭu|yiferṭeṭṭa]] maca tukza n umgarad-a tezmer ad tili sɣur n tallit n urmud-nsent d kra n imaskanen-nsent anda azal ameqran n ifaylellisen ttbinen-tt-d deg yiṭ akken i lant [[timejjiwin]] n wefriw yerna ṭeffsent afriwen-nsenrt s talɣa taglawant ɣef izaguren-nsent. Ma d iferṭeṭṭa ttferfiren deg wass yerna lant timejjiwin yettfakkan s tuffet akken i ṭeffsen afriwen-nsen s talɣa taratakt ɣef yizaguren-nsen. Dɣa izagen-a n umgarad d ixataren s waṭas.

=== Izan ===
{{Main|Izi}}
[[Tugna:Close-up of Chrysomya (Old World blow fly) on a green leaf.jpg|thumb|180x180px|Izi n usameɣ azegzaw, d yiwet n telmast n ibureɣsen [[tijjenṭedt|ajenṭad]]]]
Yezmer ad yili ufriri n tegrawt-a taxatart meqqren gar n ibureɣsen yakk, anda i tla yiwet n tyuga n wafriwen ma d tayuga tis snat yuɣal meẓẓiy i wakken ad yuɣal d allal n umejgugel yemmugen am umesraf. Dɣa [[tadast]] s [[talmest|telmas-is]] yemgaraden iga d amedya igerrzen i yigmamen n tegrawt-a, anda yettwassen s ukerrec-is itekkmen (iqerrḥen) akken i d-tesskaray [[urnan]].

== Irẓaẓen, Irẓuzen, Tizizwa yakk d yigeṭfen ==
{{Main|Arẓaẓ|rẓuzen|Tizizwa| Ageṭṭuf}}
[[Tugna:European_honey_bee_extracts_nectar.jpg|right|thumb|180x180px|Tazizwit n tamment.]]
Tizizwa d tagrawt meqqren n ibureɣsen, amur ameqran deg-sent ttidirent deg tehrest anda ixeddment yakk i ubaɣur imezdi. Amedya: tahrest n [[tizizwa n tamment|tzizwa n tamment]] tettwasemmes ɣef tgellidt tameqrant yettilin d tagensast ɣef usersi n tmellalin, ma d tawuri n iwetmen d asebrer n tmellalin n tgellidt. Deg wakud anda ixeddment tqeddacin imahilen niden. Dɣa timettiyin n igeṭfen d yirẓaẓen d wid yettemcabin timetti n tzizwa anda ttidirent deg tegrawin i teddmen aṭas n yigmamen i ttemyallalen gugar-asen.

=== Ikurdan d tilkin ===
{{Main|Tilkit|Ikurdan}}
[[File:Male human head louse.jpg|thumb|284x284px|[[Tilkit]] deg uqerru n wemdan.]]
[[Ikurdan]] d [[Tilkit|tilkin]] d ijenṭaden yettidiren deg wamur uffiɣ n tfekka n umesnubget-is. Tilmas-a isnat-nsent ur lint ara afriwen. Mekknent [[timsuṭad]] (gar-asent andan) yakk d [[agṭiṭ|yigṭaṭ]] anda ittsummunt idammen i wakken ad farsent timellalin, ayen yettaǧǧa ad sneṭṭen aṭas n tlmas n waṭṭanen, dɣa [[tasakrart]] n [[tarka|terka]] yakk d [[tarka taberkant|terka taberkant]] yenfufden deg [[Turuft|Uruppa]] d [[tamurt n Leqbayel|tmurt n Yiqbayliyen]] deg [[tallit talemmas]] yedda yerna yenfufed s yikurdan ittidiren deg tfekkiwin n [[aɣuli|iɣuliwen]] iy ṭṭef waṭṭan-a. Ma d aṭṭan n Tifus ittili-d deg tamiwin yumsen yeččuren d tilkin i d-tissawaṭen seg wemdan ɣer wemdan niden.

=== Ibẓaẓ, Ijṛaden, Iwerǧeǧǧiyen ===
{{Main|Abẓiẓ|Ajṛad|Awerǧeǧǧi|Aburjij|Azeglellu}}
[[Tugna:Chorthippus_biguttulus_f_8835.jpg|thumb|284x284px|[[Abẓiẓ]].]]
D tagrawt n warrasen d [[timestuga]] i tetten s waṭas. Anda i d-gellunt s isettwiɣen i yilan n wemdan. Anda [[abẓiẓ|ibẓaẓ]] d [[aburjij|iburjijen]] d yibureɣsen ittilin deg wurtan d yilmayen ur d-gellun ara s usettwiɣ meqqren i yimdanen, maca imdanen kerhen-ten s usrag n tmeẓri-ines ilicen d imesli-ines. Ma d [[ajṛad]] de win isettwaɣayen s waṭas imendiyen d yimmaden.
[[Tugna:Cockroachcloseup.jpg|thumb|284x284px|[[Azeglellu]].]]
Dɣa [[Azeglellu|izeglella]] d yisen seg yigmamen yettwassnen yakk deg tegrawt-a, acku yettili deg yakk ideggan anda yettili wemdan, anda yettwaf ama deg yixxamen neɣ deg wanda iṭṭeggiren igudiyen.

== Učči ==
Iburɣas d [[amuddir|imuddiren]] ig tetten aṭas n [[Učči|wučči]] ya d učči [[imɣan|amɣaw]] neɣ [[aɣersiw|aɣersaw]], llan iburɣas ig tetten [[aksum]] d [[iɣess|iɣsan]] d [[idammen]] d [[acencaw|ucencaw]] akken daɣen illan iburɣas ig tetten [[asɣaṛ]] 

== Tudert n uburɣes ==
=== Asileɣ ===
Aṭas n ibureɣsen ttlalen-d i wakken ad qqimen d imeẓyanen. Acku amur ameqran n ibureɣsen beddun tudert-nsen s agensu n tmellalt anda i tettili tettwaggeẓ s teclemt yeqquren. [[Tawtemt]] tessrusay aṭas n tmellalin, Amedya: tawtemt n [[izi|yizi]] tessrusay 1000 n tmellalin deg 15 n wussan kan maca mi ara ad frurxent tmellalin-nni anagar kra n yizan Kan ara ad iqqimen d imidduren. Dɣa anecta yegguni ɣef twennaṭ anda yettidir uburɣes (ma yella wučči d yiba n [[tagemra|tnegmarin]]).

=== Tamhazt ===
Amur ameqran n ibureɣsen ttefrurxen-d seg tmellalin itessrusay tayemmat-nsen deg yiferran n yimɣan neɣ deg waman neɣ deg tamiwin niden. Maca llant tilmas niden i d-ittmagen deg tmellalt s agensu n tfekka n tayemmat sin akin ad ilal d amiddur. Maca, s umata-nsen ttaken-d seg waṭas n talliyin n ibeddilen mi ara ad gemmun, ma d asrag yettaǧǧan ibureɣsen ad scelmen taɣessa-nsen tuffiɣt yettuɣal ɣer tɣuri n teclemt-nsen ittikrisen ɣef uburɣes mi ara ad igmu, dɣa srid mi ara ad iffeɣ uburɣes seg tɣessa-ines ad yimɣur w ad s-temmag tɣessa d tamaynut.

Azal ameqran n ibureɣsen ttekken-d seg yiwen gar n snat n telmas n [[tamhazt|temhazt]], igan ya d [[tamhazt tummidt]] neɣ tamhazt tanaktamt, anda [[tatlulleɣt|titlullɣin]] d [[Abẓiẓ|yibẓaẓ]] d [[aburjij|iburjijen]] gan d ibureɣsen i d-itekken seg tallit n temhazt tanaktamt anda amgarad gar n ibureɣsen imawaṭen d yifrax-is d win ibanen s waṭas

== Assaɣ n ibureɣsen d wemdan ==

[[Tugna:Aedes_aegypti_biting_human.jpg|thumb|Tizit n tawla tawraɣt d aburɣes ajenṭad issenṭaṭen aṭṭan n [[tawla tawraɣt.]]]]
Aṭas seg twaculin n ibureɣsen ttumeggzent d tijenṭadin yerna tthewwilent amdan, ibureɣsen ittumeggzen d ijenṭaden akka gan d [[tadast|tadasin]], [[tilkit|tilkin]], [[izi|izan]] yakk d [[aselluf|isellufen]], anda tiwaculin-a d tid yessenṭaṭen aṭas n telmas n [[aṭṭan|waṭṭanen]] ma d [[aramud|iramuden]] yakk d [[ajṛad|yijṛaden]] d wid iṭṭurrayen imɣan d imendiyen. D ayen yeǧǧan aṭas n imusnawen ad mmuzzgen s tezrawt n tarrayin yemgaraden i wakken ad sneɣden deg umdan n ibureɣsen anda i ssemrasen [[imsenger]] n tillicin. Maca taggara ayi uɣalen ttganayen ugar ɣef iɣunab n usenɣed igamanen d yisnudranen.

== Ẓeṛ daɣen ==
* [[Tijedmenni]]
* [[Amenzel]] 
* [[Tiṭṭa]]
* [[Akuz]]
[[Taggayt:iburɣas]]
[[Taggayt:tasenburɣest]] 
[[Taggayt:Idurra n iɣersiwen]]
