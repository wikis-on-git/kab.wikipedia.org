'''Ass n Tlelli''' d imseɣret aɣelnaw n [[Tamurt n Leqbayel]] i d-yufraren [[aseggas]] n 2010 i d-iqublen 2960 deg tafada [https://kabyle.com/videos/hymne-national-kabyle-ass-n-tlelli-le-jour-de-liberte amaziɣ].

== Imeslayen ==
'''Ass n Tlelli'''

D ass-a i d ass n tlelli

D ass i deg aɣlan aqvayli

Yufrar-d ger tmura


Yal yiwen ad d-yettwali

Taseddaṛt ɣef i nuli

Nnig-s ur d-yekki kra


Xas ma tikwal nγelli

Werǧin i neḥvis tikli

Nessawaḍ di tagara


Iṭij seg i d-neflali

Ass-a azekka ad nili

Mi nezga nvedd i tnekra


Nekni d aɣref n tlelli

Nekni d tafat i tmuɣli

Nekni d times d wuzzal


Nekni d tamurt d igenni

Nekni d agur d tziri

Nekni d iseɣ d wazal


Nekni d tiẓeṭ d tayri

D talemmast akked yiri

Nekni d illel d wakal


Nezmer i tniri d teẓgi

Afus ur yettergigi

Γef talwit nezmer i ccwal


Nekni d azref d isekkim

Ger imeqranen ad neqqim

Nekkni d tifrat d umtawi


Nekni d afḍis d ugelzim

Yeddan d tussna d uvelkim

Fell-aɣ teḥṛes neɣ d llwi


Isem-nneɣ d Aqvayli d afzim

Γef unyir d Amaziɣ d urqim

Fell-as lḥif ad d-t-nezwi


Kkert ak° ad ɣ-id-twalim

D nnuva-nneɣ ad ɣ-d-tezzim

Ass-agi ad tt-id-nawi.
