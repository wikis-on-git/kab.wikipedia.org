{{Automatic taxobox}}
'''Mreẓ zumba''' neɣ '''Tamserẓut''' ([[Assaɣ ussnan]]: '''Sitta''') d [[tawsit (tudersent)|tawsit]] n [[agṭiṭ|yigṭaṭ]] [[ičawčawen]] yeṭṭafaren [[tawacult (tasnudert)|tawacult]] n [[Timeserẓatin|temeserẓatin]] igebren seg 28 n [[talmest|telmas]] s unect [[Aswir amsaylal agraɣlan|Aswir agraɣlan n yigṭaṭ]]. Igṭaṭ-a d wid ilan (yesɛan) aqerru meqqren, [[aqamum]] d yiqejjaren ijehden d wedfar meẓẓiyen. Akken i tella tesfift tassufant d taberkan ɣef wallen n tuget n telmas n tewsit-a. Yakk d wafriw afellay ini-ines gar n uzegzaw d uzunɣid. 

Tuget n telmas n mreẓ zumba ttidirent deg [[tagant|taganin]] n yideggan [[anezwu amnummsan|imnummsanen]] d yidurar deg wezgen agafan n tegnit. Maca llant snat n telmas sbanen-tt-d tannumi-nsent i tmeddurt deg yiẓra d yideggan iẓeɣlen yekkawen deg [[Urasya]]. D acu kan d ayen imrayen (iweɛṛen) ad yili usukez (aferreq) gar n telmas yemgaraden n tewsit-a, yerna tilmas-a yakk bennunt-d [[agdef|igedfen]] deg wuruzen n yisekla d ifexsiwen-is. Amur ameqran n telmas-a ttɣamayent deg yideggan i d-ufan i wakken ad idirent deg-sen ɣef teɣzi n useggas. 

Timserẓutin tettent igumma n yimɣan am ugusim anda i nekkunt icelman-is, akken i tettent [[aburɣes|ibureɣsen]] i ttafent s ddaw n tginit n isekla.

== Aylanen n tfekka ==
[[Tugna:Red-breasted-Nuthatch-3c.jpg|300px|thumb|right|[[mreẓ zumba azeggaɣ yidmaren|Sitta canadensis]]]]
Mreẓ zumba d agṭiṭ meẓẓiyen. Talɣa-ines d takerdist, tafekka-ines d tačurant, [[aqamum|aqamum-is]] ɣezzif yerna d anamsad, ma d adfar-is gezzil, d [[akacbar|yikacbaren]] igedren. Ini n uzagur n mreẓ zumba d azegzaw yakk d uzunɣid maca kra n telmas deg [[Asya]] lant azagur d azegzaw yakk d udemdam ma d aqamum-nsent iga d azeggaɣ d uwraɣ. Ma d amur adday iga d amellal immerwin s umakẓay neɣ am yini n ubrac yakk d učinay. Azuk n mreẓ zumba yettawaṭ ɣer 195 mm.

== [[Tusnazduɣt|Tareygama]] d tikeli ==
=== Taɣuct ===
Timserẓutin d timesɣuyyutin, Akken i ssexdament ishirriyen (aṣeffer) yemgaraden (aslewlew d usuɣu n tɣuri).
{{Imesliyen n yigṭaṭ|Talmest=les sittelles|url=http://www.xeno-canto.org/browse.php?species_nr=&query=Sitta
|son1=Sitta-canadensis-002.ogg|legend son1=Asuɣu n tserẓut tazeggaɣt yidmaren deg Kanada
|son2=Sitta europaea.ogg|legend son2=Asčewčew n tserẓut tazegzawt di Rusya
|son3=White-breasted Nuthatch.ogg|legend son3=Asčewčew n tserẓut tamellalt yidmaren}}

== Taẓuni d tmezduɣt ==
=== Taẓuni ===
Timserẓutin d tidak yettidiren deg umur meqqren n wezgen agafan n tegnit, deg [[Tamrikt n Ugafa]], Agafa n [[Tamrikt Talemmast|Temrikt talemmast]], tuget n yideggan n [[Turuft|Uruppa]], ɣef teɣzi n [[Asya]] alamma d [[azlem n Wallace|uzlem n Wallace]] yakk d kra n yideggan n [[Tamurt n Leqbayel|tmurt n Yiqbayliyen]]. Maca tuggta tameqrant yakk d tin yettilin deg tamiwin timse[[adrar|drarin]] n [[Asya talemmast]] d [[Asya n unẓul]] anda i ttidirent wazal n snat tmerwin (20) n telmas<ref name="MatthysenChapter1-7"/>. Akken i llant semmus (5) n telmas deg Uruppa, 4 deg Temrikt n ugafa, ma deg [[Tafriqt|Tferka]] llant snat n telmas ([[Taserẓut tazegzawt|Taserẓut tuwrasit]] (''S. europaea hispaniensis'' deg yidurar n [[Arif]]<ref name="BWP1402"/>, yakk d [[Taserẓut uzumba|uṭeggal azegzaw]] deg [[Tamurt n Leqbayel|tmurt n Yiqbayliyen]]), maca snat n telmas-a d timidrusin s waṭas. Yakk d yiwet n telmest deg [[Tamrikt n Unẓul]]<ref name="MatthysenChapter1-7"/>.
Tuget n telmas gant d timarkadin ɣef teɣzi n useggas, ma d talmest tamyiwent yettinigen d [[Mreẓ zumba azeggaɣ yidmaren]] (''Sitta canadensis'') yettinigen deg [[tagrest|tegrest]] seg [[Kanada]] ar uneẓruf.
[[Tugna:Sitta localisation.svg|thumb|center|upright=3|Tagertilt n tuggta n telmas n temeserẓatin s unect n Matthysen (1998)<ref name="MatthysenChapter1-8"/> :
{{Legend/tazwara}}
{{Legend|#FFDC7C|yiwet n telmest}}
{{Legend|#E6B945|snat neɣ krad n telmas}}
{{Legend|#E1501C|4 n telmas neɣ ugar}}
{{Legend/taggara}}|alt=Tigertilin n Urasya d Temrikt n ugafa mmalent-d asedger i d-ittwaglamen deg udṛis.]]

===Tanezduɣt===
[[Tugna:Sitta neumayer, Taurus Mts, Turkey 12.jpg|upright=1.2|thumb|left|alt=3 n temeserẓatin n [[Taserẓut n Neumayer|n Neumayer]] ɣef weẓru.]]
Tuget n telmas n tserẓut ttidirent deg [[tagant|tẓegwa]] timsedrarin timnummsanin. Maca llant snat n telmas «[[Taserẓut n Neumayer]] (''S. neumayer'') yakk d [[Taserẓut weẓru|tserẓut weẓru]] (''S. tephronota''), [[assezgi|msezgant]] i tmeddurt ɣef yiẓra deg yideggan iɣuraren n [[Urasya]]<ref name="MatthysenChapter1-3-4"/> : dɣa deg tegrest ttɣamayent deg taganin d yimudaɣ ma deg tsemhuyt n usegdef bennunt [[agdef|igedfen-nsent]] deg yikedran n yiẓra neɣ deg iseffuyla<ref name="BWP1404"/>{{,}}<ref name="BWP1406"/>

== Tasensartut d [[tinnagrawt|tennagrawt]] ==

== Asesmel ==
Tamserẓut d tin yeṭṭfen adeg deg twacult n [[timserẓatin|Sittidae]] i d-ikkan seg wawal agrik '''σίττη'''.<ref>Brookes, Ian (editor-in-chief) (2006). The Chambers Dictionary, ninth edition. Edinburgh: Chambers. ss. 1417. ISBN 0-550-10185-3.</ref> 
[[tawsit (tudersent)|Tawsit-a]] tella zik nni deg usesmel n [[Carl Von Linné]] aseggas n [[1758]].<ref>Linnaeus, C (1758). Systema naturae per regna tria naturae, secundum classes, ordines, genera, species, cum characteribus, differentiis, synonymis, locis. Tomus I. Editio decima, reformata. Holmiae. (Laurentii Salvii). ss. 115. "Rostrum subcultrato-conicum, rectum, porrectum: integerrimum, mandíbula superiore obtusiuscula. Lingua lacero-emarginata"(Latince)</ref> ma d kra n tussniwin n usesmel, ssesmlent tawsit n mreẓ zumba d yigṭaṭ yettejgugulen ɣef yiɣraben deg twacult n ''Troglodytidae''' deg tegrawt meqqren yakked [[Asibbus|usibbus]].<br/>
Yerna d ayen imrayen (iweɛṛen) s waṭas usikez (uɛqal) n imgaraden yellan gar n telmas.<ref>Manegold, Albrecht (Nisan 2008). "Earliest fossil record of the Certhioidea (treecreepers and allies) from the early Miocene of Germany". Journal of Ornithology 149 (2): 223–228. doi:[https://link.springer.com/article/10.1007/s10336-007-0263-9 10.1007/s10336-007-0263-9]. {{Webarchive|url=https://web.archive.org/web/20180618001832/https://link.springer.com/article/10.1007/s10336-007-0263-9 |date=18 yunyu 2018}}</ref> acku ideggan d tudert d yini d [[amyaraw|umyaraw]] n telmas d win yaggugen s yigimen (d win ibeɛden s luluf) n ikilumitren gar yal talmest d tayedṭ, maca ttemcabin deg temseknit d usemyef n yideggan n tmeddurt d [[asčewčew|usčewčew]]. Dɣa talmest n [[Taserẓut uzumba|sitta ledanti]] d mreẓ zumba ameẓyan llan ttussesmlen d yiwet n telmest acku ssufuɣen-d yiwet n tɣect yerna ttemcabin deg tfekka.<ref>Pasquet, Eric (Ocak 1998). "Phylogeny of the nuthatches of the Sitta canadensis group and its evolutionary and biogeographic implications". Ibis 140 (1): 150–156. doi:[https://onlinelibrary.wiley.com/doi/abs/10.1111/j.1474-919X.1998.tb04553.x 10.1111/j.1474-919X.1998.tb04553.x.] {{Webarchive|url=https://web.archive.org/web/20160316194643/http://onlinelibrary.wiley.com/doi/10.1111/j.1474-919X.1998.tb04553.x/abstract;jsessionid=EE4E9F7B4FE1F01594474D3E7FE85106.f02t01 |date=16 meɣres 2016}}</ref>

== Taserẓut deg yidles ==

== Tiwlafin ==

== Ẓeṛ daɣen ==
[[Taggayt:tiwsitin n yigṭaṭ]]
[[Taggayt:Igṭaṭ]]
[[Taggayt:Iɣersiwen]]
[[Taggayt:Timserẓutin]]
