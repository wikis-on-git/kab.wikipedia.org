Aumer U Lamara d amyaru ilulen deg useggas n 1952 di taddart n budafal taɣiwant n Micli (εin lḥemmam) agezdu n Tizi-Wezzu.<ref>{{Lien web|url=http://www.mcmmto.dz/article.php?post=1503 |titre = Tamazight, langue et litterature, Aumer U Lamara (1952-)}}, 07/09/2020.</ref>

=Tameddurt=

Yekcem aɣerbaz amenzu di taddert-is, mi yesεa 16 n yiseggasen, ikcem ɣer tesnawit tatiqnit n lezzayer tamanaɣt deg useggas n 1968. Yekcem ɣer tseddawit n Lezzayer [[Tamanaɣt]] Anda yeḍfer timsirin n tmaziɣt n Lmulud At Mεemmer si 1968 arma d 1974.

Di 1975 yunag ɣer tmurt n Fransa anida yekcem ɣer tseddawit n Besançon akken ad ikkemel leqraya-s n tfizikt, yessaweḍ ad d-yawi agerdas n Duktura deg 1989. Mi d-yuɣal ɣer tmurt, Yesselmed tafizikt di tseddawit n Mulud At Mεemmer n Tizi-wezzu, am wakken ixeddem timsirin n tmaziɣt. Yella di tirkeft n tira n tesɣunt "Tafsut" i d-yessufuɣ Umussu Adelsan Amaziɣ (MCB). Yella d yiwen deg iεeggalen di tdukli tazzayrit n useḥbiber ɣef izerfan n umdan. 

Yebda tira s tanaga tamezrayt n baba-s Mesεud Ulamara ''Iberdan n tissas'' di 1985. Ikemmel amecwar-ines di tira, aladɣa tasekla tamezrayt imi yura ɣef taggara n yugurten, tagrawla n 1954... Di 2016 yewwi araz n ungal ifazen s tmaziɣt "Racid Allic " id d-theggi tmesbeddit tadelsant Tiregwa n Kanada ɣef ungal-is timlilit di 1962. Ara ass-a Ulamara yessufeɣ-d azal n 08 n yedlisen, am wakken yettaru imagraden ɣef tsertit deg uɣmis "le matin d'Algerie"

=Ayen yura=

*''Iberdan n tissas'', tizrigin Le Pas Sage, 2007
* Tasuqilt ɣer Tefransist, ''Les Sentiers de l'Honneur'' tizrigin KuKu 2013, L'Harmattan, 2014
* ''Akkin i wedrar'', ungal, tizrigin Acab, 2011
* ''Tullianum - Taggara n Yugerten'', ungal amezray tizrigin HCA, 2009
* ''Omaha Beach, Ass-A d Wussan'', ungal, Editions Fnacafa 2010
* ''Muḥend Abdelkrim'', Di Dewla n Ripublik'' tizrigin L'Harmattan, 2011
* ''Timlilit di 1962'', ungal tizrigin Acab, 2015
* ''Taârabt-tinneslemt n usekkak'', tizrigin Acab, 2016
* ''Agadir n Roma'' (ungal) , tizrigin Acab, 2019

=Tamselyut=
