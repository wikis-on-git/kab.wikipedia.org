{{Databox}}
'''At Ḥemmad''', neɣ '''Iḥemmadiyen''', d yiwet n twacult tamaziɣt n tallit talemmast. Isem-nsen yekka-d seg umaraw-nsen amezwaru, [[Ḥemmad]], ay yeddren deg leqrun wis 10 d wis 11 mbeɛd [[Ɛisa]] (Slam n Ṛebbi fell-as). Deg useggas n [[973]], d [[Imaziɣen]] n [[Ikutamen]] ed [[Yeẓnagen]] ay iɛawnen tawacult n yigelliden [[Ifaṭimiyen]], yellan deg Tunes, akken ad nnaɣen mgal n Yiɛebbasiyen yellan deg [[Maṣer]]. Asmi ttwarnan Yiɛebbasiyen, yefka [[Lmuɛezz]], agellid afaṭimi n [[Tunes]], i Buluɣin Uziri adabu, n [[Tamazɣa|Tmazɣa]] seg [[Tunes]] alammi d talemmast n Tmurt n Ldzayer. Imir-n ay yerra Buluɣin tamdint n Ldzayer d tamaneɣt i tgeldit-is : imir-n ay d-tlul twacult n yigelliden [[Iziriyen]].

==Amennuɣ mgal Banu Hilal==

Yuɣ lḥal, deg tallit-nni, timura n Tmazɣa, imi ur jhident ara, zgant ttidirent ddaw leɛnaya n tgeldiyin timeqqranin n Wegmuḍ. Tageldit n Yibadisen, yellan naqal s ddaw n tmaɣda n Yifaṭimiyen n [[Maṣer]], qqlen s ddaw tin n [[Iɛebbasiyen|Yiɛebbasiyen]] n [[Beɣdad]]. D ayen ay yesserfan aṭas axlif n Yifaṭimiyen n [[Taqahirt|Teqahirt]]. Akken ad iɛaqeb Ibadisen, yuzen-asen-d tiqbilin taɛṛabin n [[Banu Hilal]] akken ad asen-d-kecmen tamurt, ad asen-tt-rwin.

Asmi yemmut Ḥemmad deg [[1028]], d mmi-s, Lqayed, ay yulin s amkan-is. Yemɛawan ed ugellid n Tunes akken ad nnaɣen mgal n Yihilaliyen. Asmi yemmut [[Lqayed]] deg useggas n [[1054]], yexlef-it-id mmi-s, Muḥsen. D acu kan, imi aṭas ay t-ikeṛhen, ur d-zzin ara fell-as ttesɛa wagguren, yenɣa-t mmi-s n ɛemmi-s, [[Buluɣin Umḥend|Buluɣin Umḥemmed]]. Bdan sakin Yihilaliyen, ay d-yettwaznen deg tazwara ɣer [[Tunes]], ad d-ttaẓen cwiṭ, cwiṭ s ataram armi ay d-kecmen tamurt n Yiḥemmadiyen

==Tadinastit==

*[[Ḥemmad Ubuluɣin]], 1014–1028
*[[Lqayed Uḥemmad]], 1028–1045
*[[Muḥsen Welqayed]], 1045–1046
*[[Buluɣin Umḥend]], 1046–1062
*[[Naṣer Walennas]], 1062–1088
*[[Menṣur Wenaṣer]], 1088–1104
*[[Badis Umenṣur]], 1104
*[[Ɛebdeleɛziz Umenṣur]], 1104–1121
*[[Yeḥya Uɛebdeleɛziz]], 1121–1152

[[Category:Amezruy]][[Category:Imaziɣen]]
