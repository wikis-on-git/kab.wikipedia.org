{{Infobox Amesnilsi
|isem                 = Kamal Buɛmara
|taɣlent              = {{Tamurt n Iqbayliyen}}
|azmez n talalit      = 1959
|adeg n talalit       = [[Bgayet]]
|azmez n lmut         = 
|adeg n lmut          = 
|aẓi                  = Amesnilsi aqbayli
|tallit               = {{Timiḍi wisXX}}
|tugna                = Kamal Buɛmara.png
|aglam                = 
|ansay asnilsi        = 
|nnfeɛ igejdanen      = 
|yetwehreg sɣur       = 
|yehreg               = 
|tikta imgerrzen      = 
|imuhal igejdanen     = ''Ussan di Tmurt (tasuqilt n Jours de Kabylie i yura Mulud Ferɛun)''<br />''Tuɣalin n uqcic ijaḥen (tasuqilt n Le retour de l'enfant prodige n André Gide''<br />''Si Lbacir Amellah (1861-1930)''<br />''Amawal n tesnukyist''<br />''Issin, amawal n tmaziɣt s tmaziɣt
|irbiben ttussuddemen = 
}}

== '''Kamal Buɛmara''' ==
“...Tamnaḍt n Sidi Ɛic tewwi tazwart deg umennuγ γef tumast tamaziγt...”, aya d Muḥend Besɛud i t-id-yuran deg udlis-is .
Tama-ya n Bgayet d tidet tefka-d aṭas n yimeγnasen, i yennuγen ama γef uslelli n tmurt-nneγ neγ γef tutlayt tamaziγt. Akken i das-isemma Besɛud “une pépinière du berbérisme” 
Seg wid i d-teğğa temnaḍt-a nezmer ad d-nadder deg uḥric n tussna n tmaziγt Kamal Buɛmara.
Aṭas n medden i yesnen argaz-a ama deg tγuri n yidlisen i d-yura neγ deg yisurag i d-yefka neγ ulamma deg rradyu neγ deg tiliẓri n tmaziγt; maca llan wid i yesteqsayen γef umezruy-is; tameddurt-is d umecwar-is ameγnasan γef tumast-nneγ.
Γef wakka ad neɛreḍ amek ara d-nsuk tiṭ γef yiwen i yefkan lğehd n wallaγ-is i tmentelt tuγdimt γef wacu mmuten aṭas.
Kamal Buɛmara, d yiwen seg yizmawen i d-teğğa temnaḍt n Tmeẓrit i d-yezgan deg tama n umalu n Bgayet. Argaz-a ilul mi tezɛef tegrawla n tmurt-nneγ ass n 25 deg γuct aseggas n 1959. Ikcem γer uγerbaz i tikkelt tamezwarut aseggas n 1965. Sin akkin yerra γer uγerbaz alemmas n Sidi Ɛic. 03 n yiseggasen yekcem tasnawit n Debbih Crif i d-yezgan deg Uqbu. Ayen i yefka d lğehd d tγuri ssawḍen-t ad yawi akayad n lbak deg yunyu 1980, tallit ideg teḥma tefsut n Yimaziγen. 
Mi yekcem γer tesdawit, Mass Buɛmara, yeγra deg tsuddut taγelnawt n tfellaḥt (INA) i d-yezgan deg Lḥerrac (Lezzayer), anda i yeqqim ugar n 05 n yiseggasen s wayes i d-yeffeγ s ugerdas (diplôme) Ajenyur deg tussna n tfellaḥt ( Aḥric n tdamsa).
Tayri-s i tmaziγt, tewwi-t ad yeğğ taγult γef wacu i yefka acḥal d aseggas i wakken ad d-yeḍfer abrid n tussna n tmaziγt. Dγa yella deg yimezwura i ixedmen tazrawt n nnig n turagt deg Tesga n Tutlayt d Yidles n Tmaziγt deg tesdawit n Bgayet s wayes i yesɛa lmajister deg tsekla n tmaziγt aseggas n 1995.
Aseggas n 1996 yewwi-d agerdas n tezrawin talqayin  (D.E.A.) deg INALCO, deg tmanaγt n Fransa (Lpari).
Imi leɛtab ur t-id-nettader! Akken i das-yenna umedyaz, Buɛmara iwala dakken leqdic i iga deg tezrawt-is n lmajister ur yemmid ara, ihi iḥettem γef yiman-is ad yernu anadi deg tezrawt i iga akken ad d-yessekfel yiwen n umedyaz ameqqran aqbur n Leqbayel seg tattut Si Lbacir Amellaḥ. D tazrawt n Dukṭura iwumi isemma Littératude et société: le cas de Si Lbachir Amellah (1861-1930), un poète chanteur de Petite Kabylie.
Ma nuγal-d s telqey γer tezrawt-a (la thèse), tella-d γef yiwen n umeddaḥ n Tmurt n Leqbayel i iɛacen deg tallit n unekcum arumi. Mass Buɛmara - γas tuget n wakud ideg yexdem leqdic-a  yesɛedda-t deg Tmurt n Leqbayel (Bgayet)- aseqdec n usentel-a i wumi i d-yezga i lmendad Ɛebdellah Bunfur, yella-d deg temdint n Lpari aseggas n 2003. Dγa iwakken ad tt-yebnu d tazrawt, aselmad-a yefka seg tudert-is i uḥric-a n unadi ussnan ugar n 10 n yiseggasen. Γas zrin yiseggasen, yeɛteb wallaγ, terza-d lγella. S leqdic-a yesɛan azal meqqer, amassan Kamel Buɛmara yesnerna-d ixulaf i tsekla tamaziγt; am wakken i yeḥrez aḥric deg-s seg tattut, imi tasekla-ya, tella yerna mazal-itt deg timawit, ur tressi ara iman-is deg tira. Am wakken yefka yakan tudert i wawal n Léopard Sédar Senghor “Yal amγar, yal tamγart ara yemmten, d tamkardit i yettruγen!” D ayen ara yeğğen, s udlis-a n Kamel Buɛmara, amedyaz – acennay Si Lbacir Amellaḥ ad d-ibin, γas ulamma , d iseggasen-aya ur yettwbdar ara, ulac win yuran fell-as; ad d-yeffeγ γer tafat, ad γren fell-as medden, ad d-ğğen awal fell-as i warraw-nsen, ad yaγ amur deg tsekla n tmaziγt, s umata. Mi ara nesfeḍ aγebbar γef yiwet n teγmert seg umezruy-nneγ, amassan-a yuklalen leqder s leqdic-is ussnan, d win ara aγ-yilin d tallelt i tmuγli γer yizri, yebnan γef wawal d timawit, ladγa tallit n unekcum arumi i tegzi akken iwata, abrid ansa i d-nɛedda d wamek ara yili usirem i tikli γer sdat.

Deg tesga n tmaziγt; Mass Buɛmara yesγer aṭas n walmuden : tanfalit, tira, tiẓri n tsekla, tasekla n tmaziγt ...atg.
Ma deg twuriwin i yeṭṭef nezmer ad d-nadder:

* D aselway n usqamu ussnan n Tesga n Tutlayt d Yidles n Tmaziγt seg 1996 ar 1999;

D ixef n Tesga n Tutlayt n Tmaziγt seg meγres 2000 armi tuber 2001;

* D aselway n usqamu ussnan n Tesga n Tutlayt d Yidles n Tmaziγt seg 1996 ar 1999;
D ixef n Tesga n Tutlayt n Tmaziγt seg meγres 2000 armi tuber 2001;
* Seg 2003/2007 d aselway n useqqamu ussnan n Tmezdayt n Tsekliwin d Tussniwin Talsanin;
* Seg 2003/2007 d aselway n useqqamu ussnan n Tmezdayt n Tsekliwin d Tussniwin Talsanin;
* Seg useggas n 2005/2006 d imḍebber γef useqqamu n lmajister n tesga (tasnalmudt, tasekla, tasnilest);

* D aγella n usenfar CNEPRU Terminologies (amazighes) des sciences sociales et de  l’éducation: traitements morphosémantique et sociolinguistique.

Mass Buɛmara d bab n umru, tira-s teğğa-d ixulaf deg unnar-a n tussna d tsekla. 
Dγa seg wayen yura ad d-nebder:

# Ussan di Tmurt (d tasuqilt n Jours de Kabylie i yura Mulud Ferɛun);
# Tuγalin n uqcic ijaḥen, (tasuqilt n le Retour de l’enfant prodigue n André Gide);
# Nekni d wiyiḍ, yura-d deg-s 05 n tullisin.
# Si Lbachir Amellah (1861-1930), un poète chanteur célèbre de Kabylie.
# Ilugan n tira n tmaziγt, d adlisfus i d-yexdem s tallelt n yselmaden-nniḍen n tesga, d aslugen n tira s ugemmay alaṭini, d ilugan s wayes tleḥḥu tesga n tmaziγt n tesdawit n Bgayet.

Yura-d daγ azal n 04 n tezmilin deg D.B.K Hommes et Femmes de Kabylie, iγef i d-yezga Mass Caker Salem d lmendad.
Deg uḥric n tmedyezt:

* D aɛeggal deg tesqamut n yinzurfa n Warraz Mouloud Mameri deg Tizi-Wezzu seg 1994 almi 2000.

* D aselway n tesqamut n yinzurfa n tfaska n tmedyezt n Adrar n Fad (Ayt Smaɛel-Bgayet) seg 2002 ar ass-a.

Zidan Yasin
