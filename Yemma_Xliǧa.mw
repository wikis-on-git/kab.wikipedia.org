'''Yemma Xliǧa''' (s [[Tifinaɣ|tifinaɣ]] : ⵢⴻⵎⵎⴰ ⵅⵍⵉⴵⴰ, s [[Tafrensist|tefrensist]] : Lalla Khadidja, s [[Taɛrabt|taɛrabt]] : لالة خديجة) d tameṭṭut tamegdalt (sainte) Taqbaylit seg taddart n yibelbaren deg tɣiwant n [[Ṣaḥariǧ]] deg [[Tanebḍit n Tubiret|tnebḍit n Tubiret]].
= Amezruy =
'''Yemma Xliǧa''' seg '''lɛerc n yemceddalen''', yemma-s seg '''At Laḥcen''' seg '''taddart n yibelbaren'''. Deg taddart-agi i yesbed baba-s axxam-nsen, deg-s dɣa i tkemmel tudart-is.<br/>

'''Yemma Xliǧa''' d tameṭṭut n '''Belqasem n At Buḥrereb''' n '''taddart n yibelbaren''', Aẓekka-ines mazal-it ar ass-a deg tlemmast n wexxam-is ɣef yidis n '''tala n Buḥreb'''.

'''Yemma Xliǧa''' teǧǧa-d aṭas n tarwa-s (ugar n 10), win yettwasnen aṭas gar-asen d '''Zennati''', I yellan d ametrad (Guerrier) neɣ d argaz n trad, yemmut deg yiwwen imenɣi (bataille) mgal [[iturkiyen]] deg Tayda n lemṣara deg tɣiwant n [[Ṣaḥariǧ]] ([[Tanebḍit n Tubiret]]). Trad-agi yekka-d seg tuqna (promesse) n tiddukla gar [[Sidi Ḥmed U Lqaḍi]] (Agellid n [[tgelda n Kuku]]) akked [[isbenyuliyen]].

'''Jeddi Ḥmed''' (seg uẓar n Yemma Xliǧa akked Belqasem n Buḥreb), d argaz n tlelli, yezdaɣ deg '''taddart n yiɣil Ḥemmad''' deg tɣiwant n [[Ṣaḥariǧ]], sin akin iruḥ ɣer ugafa s amḍiq i mu-qqaren '''Taliwin-Aqbil''' s deffir n '''Tizi n tirurda''' deg tɣiwant n Ṣaḥariǧ akken ad yeffer seg '''iturkiyen''' akked '''Isbenyuliyen'''. Yeǧǧa-d 3 n tarwa : '''Muḥend''' i yunagen ɣer wexxam n yillu deg [[Mekka]], dɣa ur d-yuɣal ara akk. Seg waken ɣezzif uraju n '''jeddi Ḥmed''' i mmi-s, yegzem usirem-is. Ɣef 70 n iseggasen, jeddi Ḥmed iɛawed zwaǧ seld mi temmut tmeṭṭut-is tamemzut, yeǧǧa-d 2 n warraw-is : '''Belqasem''' d '''Saɛid'''.

'''Jeddi lḥaǧ Belqasem''' (mmi-s n jeddi Ḥmed) ɣer taggara n wagim XVIII, yeǧǧa-d sin warrac d taqcict : '''Moḥend''', '''Ḥmed''' d '''Saɛdiya'''. Ma yella d '''Saɛid''' gma-s n '''Belqasem''', yeǧǧa-d aqcic akked taqcict : '''Qasi''' d '''Feḍḍima'''. Feḍḍima tedda d tislit ɣer '''taddart Ibehlal''', yiwwet seg yessi-s semman-as daɣen '''Yemma Xliǧa''', d tameṭṭut n '''Ccix Ɛli Ben Ɛisa''', jeddi-s n [[Faḍma n Sumer|Lalla Faḍma n Sumer]], am wakken I d-yedda deg usefru “Ilyadatu Eljazayer” n [[Mufdi Zakariya]].

Ass-agi, widak I d-yefrurin seg Yemma Xliǧa d jeddi Belqasem, ddmen isem n twacult '''Waɛrab'''.

Ayen i d-teǧǧa n yisefra qrib yengar ass-a, [[Mulud Mɛemmri]] yeskfel-d '''sin''' kan sin seg yisefra-agi, isedda-ten-id deg udlis-ines '''“poèmes kabyles anciens”''', i yellan d sebba n tilin n [[tefsut n yimaziɣen]] (1980).
