{{Infobox biography}}
'''Yemma Xliǧa''' neɣ Lalla Xliǧa d tameṭṭut Taqbaylit tamegdalt (sainte) seg taddart n Yibelbaren deg tɣiwant n [[Ṣaḥariǧ]] deg [[Tanebḍit n Tubiret|tnebḍit n Tubiret]], tedder deg yiseggasen n 1500.

Tella d tameṭṭut tamegdalt, tefra ger waṭas n yemdanen, tuddar d laɛrac. Teǧǧa-d aṭas n wawalen d isefra. Ɣef wakken id talsen fell-as, tella tettwali neɣ tẓer ula d ayen ara d-yeḍrun ar zdat.

= Amezruy =

'''Yemma Xliǧa''' seg lɛerc n '''Yemceddalen''', teddar deg yiseggasen n 1500, yemma-s seg '''At Laḥcen''' seg taddart n '''Yibelbaren'''. Deg taddart-agi i yesbed baba-s axxam-nsen, deg-s dɣa i tkemmel tudart-is.<br/>

Yemma Xliǧa d tameṭṭut n '''Belqasem n At Buḥrereb''' n taddart n Yibelbaren, Aẓekka-ines mazal-it ar ass-a deg tlemmast n wexxam-is ɣef yidis n '''tala n Buḥreb''' (yiwwet n tala deg taddart n Yibelbaren).

Yemma Xliǧa teǧǧa-d aṭas n tarwa-s (ugar n 10), win yettwasnen aṭas gar-asen, isem-is '''Zennati''', i yellan d ametrad (guerrier) neɣ d argaz n trad, yemmut deg yiwwen n yimenɣi (bataille) mgal [[Iṭerkiyen]] deg '''Tayda n Lemṣara''' deg tɣiwant n Ṣaḥariǧ (deg tnebḍit n Tubiret). Trad-agi yekka-d seg tuqna (promesse) n tiddukla ger [[Sidi Ḥmed U Lqaḍi]] (Agellid n [[Tagelda n kuku|tgelda n Kuku]]) akked [[Isbenyuliyen]].

'''Jeddi Ḥmed''' (seg uẓar n Yemma Xliǧa), d argaz n tlelli, iruḥ yezdaɣ deg taddart n '''Yiɣil Ḥemmad''' deg tɣiwant n Ṣaḥariǧ, sin akin iruḥ ɣer ugafa, s amḍiq i mu-qqaren '''Taliwin-Aqbil''' s deffir n '''Tizi n tirurda''' akken ad yeffer seg '''Iṭerkiyen''' akked '''Isbenyuliyen'''. Yeǧǧa-d 3 n tarwa : '''Muḥend''' i yunagen ɣer wexxam n yillu deg [[Mekka]], dɣa yeqqimen din, ur d-yuɣal ara akk. Seg waken ɣezzif uraju n '''jeddi Ḥmed''' i mmi-s, yegzem usirem-is. Ɣef 70 n iseggasen, jeddi Ḥmed iɛawed zwaǧ seld mi temmut tmeṭṭut-is tamenzut, yeǧǧa-d seg-s 2 n warraw-is : '''Belqasem''' d '''Saɛid'''<ref>Cfaya n yemɣaṛen n Yibelbaren </ref>.

'''Belqasem''' (mmi-s n jeddi Ḥmed) ɣer taggara n wagim wis XVIII, yeǧǧa-d sin warrac d taqcict : '''Muḥend''', '''Ḥmed''' d '''Saɛdiya'''. Ma yella d '''Saɛid''' gma-s n '''Belqasem''', yeǧǧa-d aqcic akked taqcict : '''Qasi''' d '''Feḍḍima'''. Feḍḍima tedda d tislit ɣer taddart '''Ibehlal''', yiwwet seg yessi-s semman-as daɣen '''Yemma Xliǧa''', d tameṭṭut n '''Ccix Ɛli Ben Ɛisa''', jeddi-s n [[Faḍma n Sumer|Lalla Faḍma n Sumer]], am wakken i d-yedda deg usefru “Ilyadat Elǧazayer” n [[Mufdi Zakariya]]<ref>{{Azday web|langue = Arabe-Français|azwel = Asefru n Mufdi Zakariya (s taɛrabt)|url = http://www.emazika.info/download/search/video/1,Poeme+Moufdi+Zakaria.html|site = |date = |consulté le = }}</ref>..

Ass-agi, widak i d-yefrurin seg Yemma Xliǧa d Belqasem n At Buḥrereb, ddmen isem n twacult '''Waɛrab'''.

Ayen i d-teǧǧa n yisefra qrib yengar ass-a, [[Mulud Mɛemmri]] yeskfel-d '''sin''' kan seg yisefra-ines<ref>Mulud Mɛemmri, ''poèmes kabyles anciens'', Paris, Maspéro, 1980, 470p</ref>, isedda-ten-id deg udlis-ines '''“poèmes kabyles anciens”''', i yellan d sebba n tilin n [[Tafsut n Yimaziɣen|tefsut n Yimaziɣen]] (1980).

= Yemma Xliǧa, taqacuct tunnigt deg udrar n Ǧerǧer (2308 m) =
[[Tugna:Pied du sommet de Lalla Khedidja, parc national du Djurdjura.JPG|thumb|Taqacuct n Yemma Xliǧa (Tamguṭ)|230x230px]]

Isem n Yemma Xliǧa yettunefk-as i [[Yemma Xliǧa (Tamguṭ)|tqacuct tunnigt]] deg udrar n [[Ǧerǧer]]<ref>Edmond Doutté, ''Notes sur l'islam maghribin Les marabouts'', Paris, Ernest Leroux, 1900, 128p</ref>, d tajmilt i s-yuɣalen i Yemma Xliǧa, acku deg udrar-agi i d-tekker, din i d-tegma, xas akken ɣer waṭas n tudrin i d-yezzin, mazal sawalen-as i tqacuct-agi '''Tamguṭ'''.

Aṭas n tucḍiwin i yettilin deg tira n yisem-agi « Yemma Xliǧa », ladɣa deg yedlisen n trakalt (géographie) i yuran s taɛrabt, tikwal ttarun-t « Xdiǧa », tikwal « Xrediǧa », atg.

Yemma Xliǧa tella tefka tudert-is i tmuɣli d tigzi n tmeddurt, tettali seg uxxam-is alma d taqacuct n wedrar (Tamguṭ) akken ad tegg tiẓilla-ines. Aṭas n yimezdaɣ n tuddar n leqbayel, ladɣa Imceddalen, ttalin ar tqacuct n wedrar yal aseggas ger waggur n [[yulyu]] d [[ɣuct]] deg wass n [[Aram|waram]] (mercredi). Amzun d tamaɣra, teggen tiwizi d wurar.

= Muqel daɣen =

[[Yemma Xliǧa (Tamguṭ)]], taqacuct tunnigt (2308 m) deg udrar n Ǧerǧer.

= Tizmilin d temselɣa =

[[Taggayt:Tameddurt]]
