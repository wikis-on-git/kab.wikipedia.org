{{Infobox Taɣiwant n Tmurt Leqbayel
 | nom              = Bgayet
 | nomTamaziɣt      = {{lang|ber-tfng|ⴱⴳⴰⵢⴻⵜ}}
 | nomTaṛumit       = Bougie
 | nomTazzayrit     = Bejaïa
 | tugna            = Mairie de Béjaïa.jpg
 | aglam            = Axxam n tɣiwant n Bgayet
 | azamul           = 
 | takbabt          = 
 | aẓi              = 
 | tawilayt         = [[Tawilayt n Bgayet|Bgayet]]
 | tadayṛa          = [[Tadayṛa n Bgayet|Bgayet]]
 | att              = 0601
 | cp               = 06000
 | asawal           = 
 | aselway aat      = Ḥamid Merwani<ref name="lddk">D. S. et S. B., « FLN yejmeɛ APC n Bgayet… », ''La Dépêche de Kabylie'', 11 dujamber 2012 ([http://www.depechedekabylie.com/evenement/117181-le-fln-garde-lapc-de-bejaia.html Ɣeṛ uqqin]).</ref> ([[FLN]])
 | lmanda           = [[2012]]-[[2017]]
 | amarud           = 1,87 imelyaṛen n [[Dinar azzayri|DA]] (2010)<ref>{{amagrad|tutlayt=|isem1=|nnekwa1=|azday ameskar1=|azwel=Tiwezlanin n Bgayet — S 187 imelyaṛen n centimes, taɣiwant ur tella ara d tanesbaɣurt |aɣmis=Liberté |azday aɣmis=|ableɣ=|uḍḍun=5342 |ass=28 |aggur=meɣres |aseggwas=2010 |isebtar=9 |issn=1111-4290 |url aḍris=http://www.liberte-algerie.com/apps/edition/images_editions/5342/5342.zip |askan ass n=11 yunyu 2011}}.</ref>
 | amezdaɣ          = 177988
 | aseggwas_amezdaɣ = 2008<ref name="RGPH2008">{{Azday web |url=http://www.ons.dz/collections/w06_p2.pdf |azwel=Tawilayt n Bgayet : afraq n imezdaɣen, s taɣiwant n tnezduɣt }}. Isefka n uddun amatu n umezdaɣ d tanezduɣt n 2008 ɣef asmel n [[Office national des statistiques (Algérie)|ONS]].</ref>
 | isem imezdaɣen   = 
 | imɛellmen        = Yemma Guraya
 | tameɣra umɛellem = 
 | latitude         = 36.75
 | longitude        = 5.066667
 | addud            = so
 | altitude         = 
 | alt mini         = 1
 | alt maxi         = 660
 | tajumma          = 120.22
 | angal_zzmam      = 
 | imageloc         = Dz - Béjaïa (Wilaya de Béjaïa) location map.svg
 | légende imageloc = Asideg n taɣiwant deg tawilayt n Bgayet.
 | asmel_web        = 
}}
'''Bgayet, Vgayet''' : d tamanaɣt udem-is akk d usagen meqqren n tmurt n Yizwawen. S wazal n 1, 000 000 n imezdaɣ (2006) Bgayet d rruḥ (iman) n ugdud Azwaw. Sennig n teglest armi d tura, Bgayet ttmmehreged yakk imdanen i tt-izedɣen neɣ i tt-iqurben.

== Amezruy ==
[[Tugna:Bougie-ville.jpg|right|200px|thumb|'''Bgayet,Vgayet''' n zik]]
Amezruy n Bgayet iɛeddad luluf n yiseggasen, deg umezruy atrar, deg tlemmast n leɛmer akked wakud atrat; ayagi merra yennejmaɛ-d tiḥkayin akk d tumgisent ɣef yiwet n temdint i yellan akbab n wasartu n ugdud amaziɣ.

Vgayet; tunzart, d umyi, tahregt, idammen n tudert n ugdud azwaw, amarrezg-ik kečč i tt-izedɣen!

Vgayet gar lebḥer akk d igenwan, gar ass-a d uzekka, izri akk d imal. Tamurt n Yiṭij i d-t-yexttar-ren di yal zzman. 

Di tazwara Bgayet tella d yiwet n tmurt i yexlan. Amdan iban-d deg Bgayet azal n 5000 n yiseggasen uqbel n lweqt-nneɣ; Homo sapiens (s tutlayt Talaṭinit, lemɛna-s: “amdan amusni” neɣ " amdan n tussna").

'''Numidia''': deg lweqt n Numidia Vgayet ur tesɛi ara lqima meqqren imi tella tebɛed ɣef Cirta (tamanaɣt n Numidia).

=== Ifniqen ===
[[Tugna:Yemma_Guraya.jpg|thumb|250px|left|Yemma Guraya]]
Ifniqen llan uqbel kullec d agdud amzenzu. Γur-sen Bgayet tella d yiwen n umkan anda zemren ad zzenzen lqecc-nsen, ad myibdalen tiɣawsiwin d imezdaɣ n tmurt, akked ubrid yelzzm-asen ad ɛeddin am wakken ad kemmlen ɣer leswaq n tmura-nniḍen, mazal yella armi d tura yiwen n lmersa afniqi deg "Azraruḥ" (yeqreb ɣer Udrar Ufarnu).

=== Rruman ===
[[Tugna:Roman Empire Map.png|thumb|400px]]
Seddaw Listiɛmar Arumani, mbeɛd lexsara n [[Yugurten]], Bgayet tettusemma Saldae, tella d yiwet n temdint n tastaɣt n lɛesker n Roma. Saldae tesɛa azal meqqren deg temnaḍt tarumanit n Mureṭanya Caesariensis.

Tilin n Rruman deg Bgayet ur tesɛi lehna imi aḥric ameqqran n Yimaziɣen ugin-ten.

Lameɛna Irumaniyen bnan-d anagrawa n waman iwakken ad awin aman ɣer tmiwa anda i ten-ḥwaǧen yimezdaɣ Irumaniyen n Saldae. Anagrawa-ya yettusemma “aqua ducere” (aqueduc s Tefransist)

Aṭas n lbenyan Arumani i d-mazal ar tura, ur yeɣli ara, am temdint n Timgad.

[[Saldae]] tella daɣen d yiwet n temdint deg tmasiḥit i yesɛan ugar n 690 n leǧwameɛ.

Irumaniyen sxedmen-d tasertit n takrit akked n aseɣred, fkan-d tiɣermi tarumanit i wid akk i yesteɛrfen s uɣmar arumani, dɣa mbeɛd leqrun n tilin deg Tefriqt Ugafa, aḥric ameqqran n lɛesker n Roma deg Tefriqt llan d Imaziɣen, imi lxedma deg lɛesker n Roma tella d yiwen n ubrid ɣef tiɣermi tarumanit; ɣef wayagi ma ad nẓer ɣef leqbur n uḥeric ameqqran n lɛesker irumaniyen deg Tefrqit ad naf d ismawen imaziɣen i sɛan.

=== Iwandalen ===

Iwandalen rran [[Saldae]] d tamanaɣt-nsen ([[429]]-[[534]]) imi d-kecmen deg useggas n [[429]], Saldae tella d yiwet gar temdinin i yesɛan ccan deg umenkad Arumani ɣef wayagi lexsara-ines tella d yiwet n twaɣit ɣef ugdud Arumani. 

Iwandalen ǧǧan-d aḥric ameqqran n lɛesker deg [[Saldae]] imi d asutel n tzermant mgal ayen yeqqimen deg umenkad arumani ay tella.

Di lweqt-nni imezdaɣ n [[Saldae]] llan d Ibiẓanṭiyen akked kra n Yimaziɣen kan.

Iwandalen ur dumen ara deg Bgayet imi deg useggas n 534 [[Ibiẓanṭiyen]] kecmen ɣer Saldae ssufɣen-d [[Iwandalen]] ɣer berra, steɛmren Tafriqt Ugafa.

=== Ibiẓanṭiyen ===

Amenkad Abiẓanṭi idum-d deg [[Tefriqt Ugafa]] seg [[534]] armi i yexser amgaru mgal [[Aɛraben]] wid-a bdan ṭrad d Listiɛmar n [[Tefriqt]] deg [[Lqern wis VIII]] (wis tmanya) (azal n [[642]] -[[705]]). [[Ibiẓanṭiyen]] s tzemmalt-nsen ur tɛettlen ara imi negren isutal n [[Yiwandalen]] deg [[Saldae]]. Gar tamawt, ladɣa lwandalen xesren ayen sɛan deg [[Tefriqt]], qqimmen deg Bgayet, ɛacen gar [[Yimaziɣen]] armi ur uɣalen ur ttwaɛqalen ara merra imi d Imaziɣen tura i yellan. Ayagi merra d ayen i d-yeḍran ɣef [[Irumaniyen]] akked Ibiẓanṭiyen daɣen; ayagi d lwert aqdim n ugdud amaziɣ ur zmiren ad t-nekren.

=== Aɛraben ===

Listiɛmar aɛrab d listiɛmar i d-yeǧǧan tikta meqqren akter n wiyaḍ ɣef umezruy n [[Yimaziɣen]]. Aɛraben xellfen [[Ibiẓanṭiyen]] deg useggas n [[705]] armi deg uzal n [[972]]. Listiɛmar aɛrab n tmurt n Yimaziɣen d yiwet n twaɣit i d-yellan ɣef Yimaziɣen di tazwara armi rebḥen tilelli-nsen deg [[lqern wiss VIII]].

Takrit n Waɛraben ur tzgir ara tirrugza n Yimaziɣen, lameɛna Imaziɣen llan ɛyan imi nnuɣen aṭas n yiseggasen mgal aɛdawen i d asen-d-yezzin di yal tama, daymi xesren amgaru mgal Aɛraben.

Imaziɣen kemmlen aṭas n leqrun mbeɛd amgar-nsen mgal aɛeraben seg umkan ɣer wayeḍ, mgal yiwet n tgeldit taɛrabt ɣer tayeḍ, armi deg yiseggasen n ([[972]]–[[1148]]) imi yiwet n tgeldit tamziɣt, [[Iziriyen]] ([[972]]–[[1148]]) s timelwi n [[Ziri]] mmi-s n [[Mennad]], teṭṭef-d tazmert deg [[Lezzayer]]. Tallit-agi tella d yiwet n tallit ur nesɛi lehna imi teččur d imenɣi akked tarkukit, [[Lqern wiss XI]] akked 13 walan-d asexdem ameqqran n tutlayt [[taɛrabt]], imi yebda-d deg [[Lqern wiss XI]] anbaz amenyut n yiwen n udrum aɛrab i d-yekkan si [[Maser]] yettuseman [[Banu Hilal]], daxel n wul n tmurt n Yimaziɣen.

Imi [[Ifaṭimiyen]] (yiwet n tgeldit taɛrabt i iḥekmen deg Waɛraben imi steɛmren tamurt n Yimaziɣen) wexxren-d abud-nsen ɣef [[Maser]] deg [[972]], mmi-s n [[Ziri]] yettusemman [[Buluɣin]] ([[971]]-[[984]]) yettwakellef-d ɣef [[Tefriqt Ugafa]]. Awexxer n tanawt taɛrabt ɣef [[Maser]] yeshel-d asnulfu n tgeldit n [[Yiziriyen]] seddaw [[Ḥammad]] mmi-s n [[Buluɣin]] imi rebḥen-d [[imaziɣen]] tanaya-nsen.

Deg [[1090]] [[Iḥemmadiyen]], aferkaw n Yiziriyen, rran Bgayet d tamanaɣt-nsen; Iḥemmadiyen ḥekmen deg [[Lezzayer]] azal n lqern ([[1008]]-[[1152]]) armi nezfen ɣef ddemma n wanbaz n [[Banu Hilal]]. Deg uzal n [[1152]] [[Amussu n Tdukli]] (Lmuwaḥiddin s taɛrabt) ihudd tagelda n Yiḥemmadiyen.

=== Amussu n Tdukli ===

Deg uzal n [[lqern wiss XII]], [[Mmi-s n Tumert]] (a*. [[1080]] - a. [[1130]]), ccix amziɣ n lǧameɛ akked umalway n ddin yesnulfa-d tarbaɛt tamaziɣt n [[Amussu n Tdukli]]; Mmi-s n Tumert yura-d aḥric ameqqran n tektabin n ddin s tutlayt tamaziɣt.

[[Σebd Lmumen]] ([[1094]]-[[1163]]), yiwen seg yinelmaden-is i t-id-ixellfen imi yemmut, yesnulfa-d tagelda n Tdukli deg Tin Mal (tamdint deg tlemmast n tmurt n [[Merruk]]).

Tagelda n Tdukli temɣi-d armi teḥkem-d ɣef uḥric ameqqran n [[Tefriqt Ugafa]]; [[Merruk]] deg [[1146]], [[Lezzayer]] [[1151]], deg [[1160]] ḥekmen-d ɣef uḥric ameqqran n [[Tmazɣa]]. Deg [[1163]] armi d [[1199]], tikkelt tamezwarut deg umezruy n [[Tmazɣa]], aḥric ameqqran n Yimaziɣen ɛacen seddaw yiwet n tgelda tamaziɣt.

Ugar n 300 n yiseggasen [[Izeyaniyen]], aferkaw n Tgelda n Tdukli, ḥekmen-d ɣef Tmazɣa armi d [[1516]] imi [[Iɛetmaniyen]] kecmen ɣer [[Lezzayer]].

Tagelda n Tdukli, ɣas akken d yiwet n tiddukla tamaziɣt ay tella, si tazwara-ines armi d taggara-ines, ur tesɛi ara leqsed n usellek n ugdud amaziɣ, imi d yiwet n tejmaɛt n ddin ay tella, ɣef wagi asexdem n tutlayt taɛrabt yettnerni deg tmurt n Yimaziɣen imi aḥric ameqqran n Yimaziɣen ttwaɛerben.

[[Lqern wiss XVI]] yeẓra-d daɣen talalit n Tmurt n [[Yizwawen]] deg tlemmast n Tefriqt, imi aḥric ameqqran n Tefriqt i yettmuqulen ɣer rrif n lebḥer yella seddaw listiɛmar aɛutmani.

=== Tadukli n Tmurt n Yizwawen ===

Tanaya n Yizwawen tɛac azal n 300 n yiseggasen armi d taslekt tafransist deg useggas n 1830.

Cwiṭ kan n yineɣmisen i d-nesɛa ɣef tallit-agi n umezruy n ugdud-nneɣ, ur neɛlim ara daɣen asmi tebda, imi ulac ikaramen ɣef wayagi. Ayen yellan mebla ccek, d wayen ixebbren iɣellaten n Yiɛetmaniyen deg tisekla-nsen akked ikaramen-nsen deg lqern 16, Izwawen ḥerzen-d ɣef tlelli-nsen azal n 300 n yiseggasen.

Yal adrum deg tmura n yizwawen yesɛa aseqqamu ameqqran n taddart-is i iḥekmen deg-s, yal aseqqamu yesɛa tajmaɛt, di tejmaɛt-agi tella yiwet n tejmaɛct ɛlayen, llan yimalwayen-nsen. Gar-asen, llan yirgazen yettwassnen aṭas deg tmura n Yizwawen imi llan d irgazen s tirrugza.

Deg 1830 Asqamu Ameqqran n Ugdud Azwaw, i iḥekmen ɣef ugdud azwaw merra, yessawel-d i ccix Amɣar ad yili d amalway n yiɛsekriyen n Tdukli n Tmurt n Yizwawen ad ḥarben mgal Fransa u ad iɛas ɣef tlelli-s.

Tirrugza n ccix Amɣar tella sennig tɣerfant-is sɣur agdud-s imi iḥureb almi d tagara ɣef wayen yesɛan ccan; tilelli n tmurt-is akked tin n ugdud-is.

Deg taggara, agdud Azwaw yexesr ɣef ddemma n lqewwa tatrart n Fransa akked lexdeɛ n ugeldun n waɛraben yettusemman Σebd Lqader imi d-yefka takbabt-is ɣef Umtawa n Tafna lwaḥid Fransa; ayagi yefka-d lweqt d lǧehd i Fransa ad tkemmel ɣef wayen yeqqimen deg lebɣi n Yizwawen.

=== Iɛetmaniyen ===

Iɛetmaniyen seddaw n timelwi n Xir Ddin d gma-s Σarruǧ i d-ixelqen atrar usamer n Lezzayer, bdan aseɣwel n tama-yagi am usutel n Yiflisen n ddunit merra. Taflist-nsen ternu, temɣi-d ɣef lqrun 1600; taflist mgal lbaburat n Lmarikan deg lebḥer-nneɣ ssebba n ṭrad n Teflist Tamezwarut, akked ṭrad n Teflist tis snat, anda mmuten aṭas n yimdanen.

Bgayet deg lweqt-nni ur tesɛi ara aṭas n lɣaci imi aḥric ameqqran n yimezdaɣ-ines llan kra d Imaziɣen akked waṭas n yiflisen d lɛesker iɛetmaniyen s twacult-nsen.

=== Taslekt Tafransist ===

Mbeɛd lexsara n ccix Amɣar, Aḥeddad, akked Faḍma n Sumer, aḥric ameqqran n yinelmaden-nsen ttwanfan ɣer La Nouvelle-Calédonie; ɣef tagara n taslekt n Fransa aṭas n lɣaci i ixesren ixxamen-nsen, akal-nsen, akked lḥerma-nsen.

Γef ayagi, azal ameqqran n lebni n Bgayet d Fransa i t-yebnan imi thudd ayen yellan uqbel n taslekt.

Fransa tebna-d lmersa n Bgayet akked tlemmast n temdint.

Fransa teqqim deg Bgayet azal n 100 n yiseggasen armi texser ṭrad deg useggas n 1962.

=== Bgayet n Tura ===
[[Tugna:bgayet.jpg|thumb|250px|Bgayet]]

Imi irumiyen ffɣen, Izwawen kecmen ɣer tlemmast n temdint, Bgayet teẓra timeriwt tameqqrant n yimezdaɣ, ussan-agi Bgayet s lmersa-ines tella d yiwet n temdint i imeqqren deg tmurt n Yizwawen.

==Tarakalt ==
Tella deg ugafa n [[tawilayt n Bgayet|twilayt n Bgayet]], ɣef  [[tafsirt]] [[ilel Agrakal|agrakal]] dɣa tettwazger sɣur asif n [[Summam]], taɣiwant n Bgayet tella deg iri n ilel Agrakal deg ugafa d ugmuḍ dɣa tennuled tiɣiwanin n [[Tuǧa]] deg ugmuḍ, n [[Asif n Ɣir]] deg wenẓul dɣa [[Buxlifa]] d [[Tala Ḥemza]] deg wenẓul-agmuḍ.

{{Tiɣiwanin tinaragin
|élision     = n
|Taɣiwant    = Bgayet
|Agafa       = [[ilel Agrakal]]
|Agafa-Agmuḍ = [[ilel Agrakal]]
|Agmuḍ       = [[ilel Agrakal]]
|Anẓul-Agmuḍ = [[Buxlifa]]{{rl}}[[Tala Ḥemza]] 
|Anẓul       = [[Asif n Ɣir]] 
|Anẓul-Amalu = [[Tuǧa]]{{rl}}[[Asif n Ɣir]] 
|Amalu       = [[Tuǧa]]
|Agafa-Amalu = [[Tuǧa]]
}}

== '''Tiɣiwanin n Bgayet'''==
Llant 52 (sumset sin) n [[Ti ɣiwanin n Bgayet|tɣiwanin n Bgayet]]

== Tignatin n Vgayet ==
<gallery>
Tugna:Yemma Gouraya.jpg|Tamdint n Bgayet seddaw n wedrar n [[Yemma Guraya]]
Tugna:Bgayet port.jpg|Lmersa n Bgayet
Tugna:Bgayet Maison de la culture.jpg|Axxam n yedles "[[Taos Amrouche]]" n Bgayet
Tugna:Tasdawit n Bgayet 01.jpg|Tasdawit "[[Abderrahmane Mira]]" n Bgayet
Tugna:Cap Carbon 1.jpg|"Cap Carbon"
Tugna:Cap Carbon2.jpg|"Cap Carbon"
Tugna:Les Aiguades.jpg|Zegwaḍ
</gallery>

'''UL''' = Uqbel n lweqt-nneɣ

'''a''' = azal n

----

'''Iseddagen:''' 

Asmel n temdint n Bgayet [http://www.bgayet.net azwel n uzday]

The Columbia Encyclopedia, Sixth Edition. 2001-05. 



http://www.bartleby.com/65/al/Almohads.html 

http://en.wikipedia.org/wiki/Hammadid

http://www.kabylia.info/index.php/Kab/Bgayet

[http://www.bgayet.net/ Bgayet.net]

== Ismal n Internet ==
* '''[http://www.travel-images.com/kabylie.html Tignatin n Bgayet]'''

== Tizmilin ==
<references/>

{{Agni|Tiɣiwanin n twilayt n Bgayet}}
{{DEFAULTSORT:Tiɣiwanin n twilayt n Bgayet}}
[[Taggayt:Timdinin]]
[[Taggayt:Bgayet]]
