{{Infobox Ti ɣiwanin n le Dzayer
 | isemAdzayri = Bgayet
 | isemTifi = ⴱⴳⴰⵢⴻⵜ
 | isemArumi = Béjaia
 | isemAɛrab = بجاية
 | tamurt = [[Dzayer]]
 | tamn = [[Leqbayel]]
 | couleurfond = #FEFEC2
 | blason         =
 | blason-desc    = 
 | blason-taille  =
 | wilaya=
 | daïra= 
 | ons=
 | pop = 177988
 | ab=06000
 | aselwayNapc  = Tahar Hanneche
 | tiselwayt=[[2007]]-[[2012]]
 | légende= Ta ɣiwant n Bgayet
 | tugna=Mairie de Béjaïa.jpg
 | km=120.22
 | tiɣusar = 168 melyun n DA
 | longitude=5.066667
 | latitude= 36.75
}}

'''Bgayet''' : d tamaneɣt udmis akk-d usagen meqren n tamurt n Izwawen. S wazal n 1, 000 000 n imezdaɣ (2006) Vgaiet d ul akk d rruḥ (iman) n wegdud Azwaw. Sennig n teglest armi tura Bgayet tt-mmehreg-ed yal imdanen i tt-izedɣen neɣ i tt-iqurben.

== Amezruy ==
[[Tugna:Bougie-ville.jpg|right|200px|thumb|'''Bgayet,Vgaiet''' n zik]]
Amezruy n Bgayet i-ɛedda-d luluf n iseggassen, deg umezruy atrar, di tlemmast n lɛmer, akk d deg lweqt atrat; ayagi merra yennejmaɛ-ed tiḥkayin akk d tumgisent ɣef yiwet n temdint i yellan akbab n wasartu n wegdud amaziɣ.

Vgaiet; tunzart, d umyi, tahregt, idamen n tuddert n wegdud azwaw, Amarezg-ik kečč i tt-izedɣen!

Vgaiet gar lebḥer akk d d igenwan, gar assa d azekka, izri akk d imal. Tamurt n Iṭij i d t-yexttar-ren di yal zzman. 

Di tazwara Bayet tella-d yiwet tmurt i yexlan. Amdan iban-d deg Bgayet azal n 5000 iseggasen uqbel n lweqt-nneɣ; Homo sapiens (s tutlayt Talatinit lemɛna-s: “amdan amusni” neɣ " amdan n tussna").

'''Numidia''': deg lweqt n Numidia Vgaiet ur tesɛi ara lqima meqqran imi tella tebɛ-ed ɣef Cirta (tamaneɣt n Numidia).

=== Ifniqen ===
[[Tugna:Yemma_Guraya.jpg|thumb|250px|left|Yemma Guraya]]
Ifniqen llan qbel kullec d agdud amzenzu. ɣur-sen Bgayet tella yiwen wemkan anda zemren ad zenzen lqec-nsen, ad myibdalen tiɣawsiwin d imezdaɣ n tmurt , akk d abrid izm-asen ad ɛeddin am akken ad kemlen ɣer leswaq n tmura nniḍen; mazal yella armi tura yiwen n lmersa afniqi deg Azraruh (yeqreb ɣef Adrar u Farnu).

=== Rruman ===
[[Tugna:Roman Empire Map.png|thumb|400px]]
Seddaw Listiɛmar Arumani, mbeɛd lexsara n [[Yugurten]], Bgayet ttusemma Saldae, tella yiwet n temdint n tastaɣt n lɛasker n Roma. Saldae tesɛa azal meqren deg temnatt tarumanit n Muretania Caesariensis.

Tilin n Rruman deg bgayet ur tesɛi lehna imi ahric ameqran n imaziɣen uginten.

Lamaɛna Iromaniyen bnnan-ed anagrawa n waman iwakken ad awwin aman ɣer tmiwa anda hwajenten imezdaɣ Iromaniyen n Saldae. Anagrawa agi i ttusemma “aqua ducere” (aqueduc s Tafransist)

Atas n lbenyan Aromani mazal-it ar tura, ur yeɣli ara, am temdint n Timgad.

[[Saldae]] tella daɣen yiwet n temdint deg tamasihit i sɛan akter n 690 n leǧwameɛ.

Iromaniyen s xeddmen-ed tasertit n takrit akk-d n aseɣred, fkan-ed tiɣermi tarumanit i wid akk i isteɛrefen s aɣmar arumani, dɣa mbaɛd leqrun n tilin deg Tafriqt ugafa, ahric ameqran n lɛesker n Roma deg tafriqt llan di imaziɣen, imi lxedma deg lɛesker n Roma tella d yiwen webrid ɣef tiɣermi tarumanit; ɣef wayagi ma an-nzer ɣef leqbur n uheric ameqran n lɛesker irumaniyen deg tafrqit ad naf d ismawen imaziɣen i g-sɛan.

=== Iwandalen ===

Iwandalen rran [[Saldae]] d tamanaɣt-nsen ([[429]]-[[534]]) imi kecmen deg [[429]], Saldae tella yewit gar temdinin i sɛan n ccan deg umenkad Aromani ɣef wayagi lexsara-inis tella d yewit n tawaɣit ɣef agdud Aromani. 

Ivandal ǧǧan-ed ahric ameqran n lɛesker deg [[Saldae]] imi d asutel n tazermant mgal ayen yeqimen deg amenkad arumani, i tella.

di lwegt-nni imezdaɣ n [[Saldae]] llan d ibizantiyen akk-ed kkra in imaziɣen kkan.

Ivandaliyen ur ddumen ara g Bgayet imi deg 534 [[Ibizantiyen]] keccmen ɣɣer Saldae ssufɣen-ed [[Ivandaliyen]] ɣer berra staɛmren-ed Tafriqt ugafa.

=== Ibizanten ===

Amenkad Abyzanti i dumm-ed deg [[Tafriqt ugafa]] s [[534]] armi i gxser amgaru mgal [[Iɛraben]] wid bdan Ttrad n Lesteɛmar n [[Tafriqt]] g [[Lqern wis VIII]] (wis tmanya) (azal n [[642]] -[[705]]). [[Ibizantiyen]] s tazemmalt-nesen ur tɛettelen ara imi negren isutel n [[ivandaliyen]] deg [[Saldae]]. ger tamawt, ladɣa lvandal xxesren ayen sɛan deg [[Tafriqt]], qqimmen-ed deg Bgayet ɛaccen ger [[imaziɣen]] almi ur ttwaɛqeln ara merra imi d imaziɣen tura i gellan. Ayagi merra d ayen i d-itran ɣef [[irumaniyen]] akk-d ibizantiyen daɣen; ayagi d lwert aqdim n wegdud amaziɣ ur zemren atnekren.

=== Aɛraben ===

Listiɛmar aɛrab d lestiɛmar i d-iǧǧan tikta meqren akter n wiyad ɣef umezruy ni [[imaziɣen]]. Iɛraben xellfen [[ibizantiyen]] deg [[705]] almi deg azal n [[972]]. Lestiɛmar aɛrab n tmurt n imaziɣen d yewit n twaɣit i tella ɣef imaziɣen di tazwara armi rebhen telelli-nsen deg [[lqern wis VIII]].

Takrit ni iɛraben ur tzgir ara tirugza n imaziɣen, lamɛna imaziɣen llan ɛyan imi ttnaɣen-ed atas n isegassen mgal iɛdawen i d-izzin-asen di yal tama daymi xesren amgaru mgal iɛraben.

Imaziɣen kemlen atas n leqrun mbeɛd amgar-nsen mgal iɛeraben seg wemkan ɣer wayed, mgal yewet n tgeldit taɛrabt ɣef tayed, armi deg ([[972]]–[[1148]]) imi yewit n tageldit tamziɣt , [[Iziriyen]] ([[972]]–[[1148]]) s timelwi n [[Ziri]] mmi-s n [[Menad]], tettf-ed tazmart deg [[Dzzayer]]. Tallit agi tella yewit n tallit ur nesɛi lehna imi teččur s imenɣi akk-d tarkukitt, [[Lqern wis XI]] akk-d 13 walan-ed assexdem ameqran n tutlayt [[taɛrabt]], imi yebda-d deg [[Lqern wis XI]] anbaz amenyut n yewin n wedrum aɛrab d-ikkan si [[Maṣer]] yettuseman [[Banu Hilal]], deg zdaxel n ul tmurt n imaziɣen.

Imi [[ifatimiyen]] (yewet n tgeldit taɛrabt i g-hekmen deg Iɛraben imi staɛmren-d tamurt n imaziɣen) wexxren-ed abud-nsen ɣef [[Maṣer]] deg [[972]], mmi-s n [[Ziri]] ittusemman [[Buluɣin]] ([[971]]-[[984]]) yettwakelf-ed ɣef [[tafriqt ugafa]]. Awexxar n tanawt taɛrabt ɣef [[Maṣer]] ishel-ed asnulfu n tageldit n [[Iziriyen]] seddaw [[Ḥammad]] mmi-s n [[Buluɣin]] imi rebhen-ed [[imaziɣen]] tanaya-nsen.

Deg [[1090]] [[Iḥamadiyen]], aferkaw n Iziriyen, xedmen-ed Bgayet tamaneɣt-nsen; Ihemadiyen hekemen-ed deg ɣef [[Dzzayer]] azal n lqern ([[1008]]-[[1152]]) armi nezfen ɣef ddemma n wanbaz n [[Banu Hilal]]. Deg azal n [[1152]] [[Amussu n Tdukli]] (Lmuwahiddin s taɛrabt) ihudd tageldat n Iḥammadiyen.

=== Amussu n Tdukli ===

Deg uzzal n [[lqern wis XII]], [[Mmi-s n Tumart]] (a*. [[1080]] - a. [[1130]]), ccix amziɣ n lǧameɛ akk-d amalway n ddin i snulf-ed tarbaɛt tamaziɣt n [[Amussu n Tdukli]]; Mmi-s n Tumart yura-d ahric ameqran n tiktabin n ddin s tutlayt tmaziɣt.

[[Ɛabd Lmumin]] ([[1094]]-[[1163]]), yewin seg inelmaden-is i t-id-xelfen imi yemmut, i snulf-ed taglelda n Tdukli deg Tin Mal ( tamdint deg talemmast n tmurt n [[Merruk]]).

Tagelda n Tdukli temɣ-id almi thekm-ed ɣef ahric ameqran n [[Tafriqt ugafa]]; [[Merruk]] deg [[1146]], [[Dzzayer]] [[1151]], deg [[1160]] hekemed ɣef ahric ameqran n [[Tamezɣa]]. Deg [[1163]] armi [[1199]], tikkelt tamezwarut deg umezruy n [[Tamezɣa]], ahric amerqran n imaziɣen ɛacen seddaw yewit n tgelda tamaziɣt.

Akter n azal 300 isegassen [[Iziyaniyen]], aferkaw n Tagelda n Tdukli, hekmen-ed ɣef Tamezɣa armi [[1516]] imi [[Iɛetmaniyen]] kecmen ɣef [[Dzzayer]].

Tagelda n Tdukli, ɣas akken d yewit n tdukla tamaziɣt i tella, si tazwar-ines armi taggara-ines, ur tesɛi ara leqsed n usellek n agdud amaziɣ, imi d yewit n tajmaɛt n ddin i tella, ɣef wagi assexdem n tutlayt taɛrabt yettnecni deg tamurt imaziɣen imi ahric ameqran n imaziɣen ttwaɛrben-ed.

[[Lqern wis XVI]] yezra-d daɣen talalit n Tamurt n [[Izwawen]] deg talemmast n tafriqt, imi ahric ameqran n tafriqt i ttmuqlen ɣef rrif n lebher yella seddaw n lestiɛmar aɛutmani.

=== Tadukli n Tamurt n wezwawen ===

Tanaya n izwawen tɛac azal n 300 issegasen armi taslekt tafransist deg 1830.

Cwit kan n ineɣmisen i d-nesɛa ɣef lmuda agi n umezruy n wegdud-nneɣ, ur neɛlim ara daɣen asmi tebda, imi ulac ikaramen ɣef agi. Ayen yellan mlba ccek, d wayen ixebbern iɣellaten n iɛetmaniyen deg tisekwla-nsen akk-d ikaramen-nsen deg lqern 16, Izwawen herzen-ed ɣef telelli-nsen azal n 300 isegassen.

Yal adrum deg timura n izwawen yesɛa aseqqamu ameqran n tadart-is i ghekmen fell-as, yal asqqamu yesɛa tejmeɛt, Di tajmaɛt agi tella yewit n tajmaɛct ɛlayen, llan imalwayen-nsen. Gar-asen, llan yergazen yettwasnen atas deg timura n izwawen imi llan irgazen s tirgugza.

Deg 1830 Asqamu Ameqran n wagdud Azwaw, i hekmen ɣef wegdud Azwaw merra, issawal-ed i ccix Amɣar ad yilli d amalway n iɛsekriyen n Tadukli n Tamurt n wezwawen ad harreb mgal Fransa akk-d ad iɛass ɣef tlelli-is.

Tirugza n ccix Amɣar tella sinnig taɣerfant-is sɣur agdud-s imi ihureb-ed almi tagara ɣef ayen yesɛn ccan; tilelli n tamurt-is akk-d n wegdud-is.

Deg tagara, agdud Azwaw ixxesr-ed ɣef ddemma n lqewa tatrart n Fransa akk-d lexdaɛ n ugeldun n weɛraben yettuseman ɛabd Lqader imi d-yefka takbabt-is ɣef Amtawa n Tafna wahid Fransa; ayagi yefka-d lweqt d lǧehd i Fransa at kemel ɣef ayen yeqimen deg lebɣi n Izwawen.

=== Iɛetmanen ===

Iɛetmaniyen seddaw n timelwi n Khairr ad-Din d w'ayetma-s ɛaruj, i d-xelqen atrar ussamer n Dzayer, bdan asseɣwel n tama agi am asutel n ifflisen n ddunit merra. Taflist-nsen ternu, temɣid ɣef lqrun 1600; taflist mgal lbaburat n Lmarican g Lebher-nneɣ sebba n Ttrad n Taflist Tamezwarut, akk-d Ttrad n Taflist Tis Snat, anda mutten atas n imddanen.

Bgayet deg lweqt nni ur tesɛi ara atas n lɣaci mi ahric amerqran n imezdaɣen-ines llan kkra d imaziɣen akk-d atas n iflisen d lɛasker iɛetmaniyen s tawacult-nsen.

=== Taslekt Tafransist ===

Mbeɛd n lexsara n ccix Amɣar, Aheddad, akk-d Fadma n Summer, ahric amqran n inelmaden-nsen ttwanfan ɣef La Nouvelle-Calédonie; ɣef tagara n taslekt n Fransa atas n lɣaci xesren ixammen-nsen, akal-nsen, akk-d lherma-nsen.

ɣef agi azal ameqran n lebni n Bgayet d Fransa i t-yebnan imi thud ayen yellan aqbel n taslekt.

Fransa tebna-d lmersa n Bgayet akk-d talemmast n temdint.

Fransa teqim deg Bgayet azal n 100 n isegassen armi texser lherb deg 1962.

=== Bgayet n Tura ===
[[Tugna:bgayet.jpg|thumb|250px|Bgayet]]

Imi irumiyen ffɣen-d Izwawen keccmen-ed ɣef talemmast n temdint; Bgayet tezra timeriwt tameqrant n imezdaɣen; ussan agi Bgayet s lmersa-ines tella yewit n temdint i mqren deg tamurt n Izwawen.

== ta rakalt ==

== ti ɣiwanin n Bgayet,Vgaiet ==
Llant 52(sumset sin) n [[Ti ɣiwanin n Bgayet|te ɣiwanin deg Bgayet]]


== Tignatin n Vgaiet ==
<gallery>
Tugna:Yemma Gouraya.jpg|Tamdint n Bgayet seddaw n wedrar n [[Yemma Guraya]]
Tugna:Bgayet port.jpg|Lmersa n Bgayet
Tugna:Bgayet Maison de la culture.jpg|Axxam n yedles "[[Taos Amrouche]]" n Bgayet
Tugna:Tasdawit n Bgayet 01.jpg|Tasdawit "[[Abderrahmane Mira]]" n Bgayet
Tugna:Cap Carbon 1.jpg|"Cap Carbon"
Tugna:Cap Carbon2.jpg|"Cap Carbon"
Tugna:Les Aiguades.jpg|Zegwaḍ
</gallery>

'''UL''' = Uqbel n lweqt-nneɣ

'''a''' = azal n

----

'''Iseddagen:''' 

Asmel n tamdint n Bgayet [http://www.bgayet.com azwel n uzday]

The Columbia Encyclopedia, Sixth Edition. 2001-05. 



http://www.bartleby.com/65/al/Almohads.html 

http://en.wikipedia.org/wiki/Hammadid

http://www.kabylia.info/index.php/Kab/Bgayet

[http://www.bgayet.net/ Bgayet.net]

== Ismal n Internet ==
* '''[http://www.travel-images.com/kabylie.html Tignatin n Bgayet]'''

[[Taggayt:Timdinin]]

[[an:Bochía]]
[[ar:بجاية]]
[[bg:Бежая]]
[[ca:Bejaïa]]
[[da:Béjaïa]]
[[de:Bejaia]]
[[en:Béjaïa]]
[[es:Bugía]]
[[et:Bejaïa]]
[[fi:Bejaïa]]
[[fr:Béjaïa]]
[[it:Béjaïa]]
[[ja:ベジャイア]]
[[la:Saldae]]
[[lt:Bedžaja]]
[[mk:Беџаја]]
[[nl:Béjaïa (stad)]]
[[no:Béjaïa]]
[[pl:Bidżaja]]
[[pnb:بجایہ]]
[[pt:Bugia (Argélia)]]
[[ro:Béjaïa]]
[[ru:Беджая]]
[[scn:Béjaïa]]
[[sv:Béjaïa]]
[[war:Béjaïa]]
[[zh:贝贾亚]]
