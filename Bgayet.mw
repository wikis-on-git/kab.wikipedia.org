[[Image:Bougie-ville.jpg|right|200px|thumb|'''Bgayet''' n zik]]
'''Bgayet''' : d tamaneɣt udmis akk-d usagen meqren n tamurt n Izwawen. S azal n 1, 000 000 n imezdaɣ (2006) Bgayet d ul akk-d rruh n n wegdud Azwaw. Sennig n taglest armi tura Bgayet tt-mmehreg-ed yal imdanen i tt-izedɣen neɣ i tt-iqurben.

==Amezruy==
Amezruy n Bgayet i-ɛeda-d luluf n isegassen, deg amezruy atrar, di tlemmast n lɛmer, akk-d deg lweqt atrat; ayagi merra yenejmaɛ-ed tihkayin akk-d tumgisent ɣef yewit n temdint i g llan akbab n wasartu n wegdud amaziɣ.


Bayet; tunzart, d umyi, tahregt, idamen n tuddert n wegdud azwaw, Amarezg-ik kečč i tt-izedɣen!

Bayet gar lebher akked d igenwan, gar assa d azekka, izri akk-d d imal. Tamurt n Itij i d t-yexttar-ren di yal zzman.  

Di tazwara Bayet tella-d yewit tmurt i g-xlan. Amdan i bann-ed deg Bgayet azal n 5000 isegassen uqbel n lweqt-nneɣ; Homo sapiens (s tutlayt Talatinit lemɛna-s: “amdan amusni” neɣ " amdan n tussna").

'''Numidia''': deg lweqt n Numidia Bgayet ur tesɛi ara lqima meqran imi tella tebɛ-ed ɣef Cirta (tamaneɣt n Numidia).

=== Ifiniqiyen ===

Ifiniqiyen llan aqbel kullec d agdud amzenzu. ɣur-sen Bgayet tella yiwen wemkan anda zemren ad zenzen lqecc-nsen, ad bedlen d imezdaɣ n tmurt kkra n lehwayeǧ ɣef wiyad, akk-d d abrid izma-sen ad ɛedin am akken ad  kemlen  ɣef leswaq n timura nniden; mazal yella armi tura yewin n lmersa afiniqi deg Azraruh (yeqreb ɣef Adrar u Farnu).

=== Iromaniyen ===
[[Image:Roman Empire Map.png|thumb|400px]]
Seddaw Lesiɛmar Aromani, mebeɛd lexsara n [[Yugurten]], Bgayet ttusemma Saldae, tella yewit n temdint n tastaɣt n lɛasker n Roma. Saldae tesɛa leqima meqren deg tamnatt taromanit n Mauretania Caesariensis.

Tilin n Iromaniwen deg bgayet ur tesɛi lehna imi ahric amqeran n imaziɣen ur tteqbelin ara.

Lamaɛna Iromaniyen bnnan-ed anagrawa n waman ur iwakken ad awwin aman ɣef leǧwahi anda hwajent imezdaɣ Iromaniyen n Saldae. Anagrawa agi i ttusemma “aqua ducere” (aqueduc s Tafransist)

Atas n lbenyan Aromani mazal-it ar tura, ur yeɣli ara, deg tamurt n wezwawen am temdint n Timgad.

[[Saldae]] tella daɣen yewit n temdint deg tamasihit i sɛan akter n 690 n leǧwameɛ.

Iromaniyen s xeddmen-ed tasertit n takrit akk-d n aseɣred, fkan-ed tiɣermi tarumanit i wid akk i isteɛrefen s aɣmar arumani, dɣa mbaɛd leqrun n tilin deg Tafriqt ugafa, arhirc ameqran n lɛesker n Roma deg tafriqt llan di imaziɣen, imi lxedma deg lɛesker n Roma tella d yiwen webrid ɣef tiɣermi tarumanit; ɣef wayagi ma an-nzer ɣef leqbur n uheric ameqran n lɛesker irumaniyen deg tafrqit ad naff d ismawen imaziɣen i g-sɛan.

=== Ivandaliyen ===

Lvandal rran Saldae d tamaneɣt-nsen (429-534) imi kecmen deg 429, Saldae tella yewit n temdinin i sɛan n ccan deg umenkad Aromani ɣef wayagi lexsara-inis tella d yewit n tawaɣit ɣef agdud Aromani. 

Ivandal ǧǧan-ed ahric ameqran n lɛesker deg Saldae imi d asutel n tazermant mgal ayen yeqimen deg amenkad arumani, i tella.

di lwegt-nni imezdaɣ n Saldae llan d ibizantiyen akk-ed kkra in imaziɣen kkan.

Ivandaliyen ur ddumen ara g Bgayet imi deg 534 Ibizantiyen keccmen ɣɣer Saldae ssufɣen-ed Ivandaliyen ɣer berra staɛmren-ed Tafriqt ugafa.

=== Ibizantiyen ===

Amenkad Abyzanti i dumm-ed deg Tafriqt ugafa s 534 armi i gxser amgaru mgal Iɛraben wid bdan Ttrad n Lesteɛmar n Tefriqt g lqern wis tmanya (azal n 642 -705). Ibizantiyen s tazemmalt-nesen ur tɛettelen ara imi negren isutel n ivandalyin deg Saldae. ger tamawt, ladɣa lvandal xxesren ayen sɛan deg tafriqt, qqimmen-ed deg Bgayet ɛaccen ger imaziyen almi ur ttwaɛqeln ara merra imi d imaziɣen tura i gellan. Ayagi merra d ayen i d-itran ɣef irumaniyen akk-d ibizantiyen daɣen; ayagi d lwert aqdim n wegdud-nneɣ ur nezmir ara ad nenker.

=== Iɛraben ===

Lesteɛmar aɛrab d lestiɛmar i d-iǧǧan tikta meqren atker n wiyad ɣef umezruy ni imaziɣen. Iɛraben xellfen ibanzantiyen deg 705 almi deg deg azal n 972. Lestiɛmar aɛrab n tmurt n imaziɣen d yewit n twaɣit i tella ɣef imaziɣen di tazwara armi rebhen telelli-nsen deg lqern wis 8.

Takrit ni iɛraben ur tzgir ara tirugza n imaziɣen, lamɛna imaziɣen llan ɛyan imi ttnaɣen-ed atas n isegassen mgal iɛdawen i d-izzin-asen di yal tama daymi xesren amgaru mgal iɛraben.

Imaziɣen kemlen atas n leqrun mbeɛd amgar-nsen mgal iɛeraben seg wemkan ɣer wayed, mgal yewet n tgeldit taɛrabt ɣef tayed, armi deg (972–1148) imi yewit n tageldit tamziɣt , Iziridiyen (972–1148) s timelwi n Ziri mmi-s n Menad, tettf-ed tazmart deg Ledzayer. Tallit agi tella yewit n tallit ur nesɛi lehna imi teččur s imenɣi akk-d tarkukitt, lqern 11 akk-d 13 walan-ed assexdem ameqran n tutlayt taɛrabt, imi yebda-d deg lqern 11 anbaz amenyut n yewin n wedrum aɛrab d-ikkan si maser yettuseman Banu Hillal, deg zdaxel n ul tmurt n imaziɣen.

Imi ifatimiyen (yewet n tgeldit taɛrabt i g-hekmen deg Iɛraben imi staɛmren-d tamurt n imaziɣen) wexxren-ed abud-nsen ɣef Maser deg 972, mmi-s n Ziri ittusemman Buluɣin (971-984) yettwakelf-ed ɣef tafriqt ugafa. Awexxar n tanawt taɛrabt ɣef Maser ishel-ed asnulfu n tageldit n Iziridiyen seddaw Hammad mmi-s n Buluɣin imi rebhen-ed imaziɣen tanaya-nsen.

Deg 1090 Ihemadiyen, aferkaw n Iziridiyen, xedmen-ed Bgayet tamaneɣt-nsen; Ihemadiyen hekemen-ed deg ɣef Ladzayer azal n lqern (1008-1152) armi nezfen ɣef ddemma n wanbaz n Banu Hillal. Deg azal n 1152 Amussu n Tdukli (Lmuwahiddin s taɛrabt) ihudd tageldat n Ihemadiyen.

=== Amussu n Tdukli ===

Deg uzzal n lqern 12, [[Mmi-s n Tumart]] (a*. 1080 - a. 1130), ccix amziɣ n lǧameɛ akk-d amalway n ddin i snulf-ed tarbaɛt tamaziɣt n Amussu n Tdukli; Mmi-s n Tumart yura-d ahric ameqran n tiktabin n ddin s tutlayt tmaziɣt.

[[ɛebd Lmumin]] (1094-1163), yewin seg inelmaden-is i t-id-xelfen imi yemmut, i snulf-ed taglelda n Tdukli deg Tin Mal ( tamdint deg talemmast n tmurt n Lmerok).

Tagelda n Tdukli temɣ-id almi thekm-ed ɣef ahric ameqran n Tafriqt ugafa; Lmeroc deg 1146, Ledzayer 1151, deg 1160 hekemed ɣef ahric ameqran n Tamezɣa. Deg 1163 armi 1199, tikkelt tamezwarut deg umezruy n Tamezɣa, ahric amerqran n imaziɣen ɛacen seddaw yewit n tgelda tamaziɣt.

Akter n azal 300 isegassen Iziyanidiyen, aferkaw n Tagelda n Tdukli, hekmen-ed ɣef Tamezɣa armi 1516 imi Iɛetmaniyen kecmen ɣef Ladzayer.

Tagelda n Tdukli, ɣas akken d yewit n tdukla tamaziɣt i tella, si tazwar-ines armi taggara-ines, ur tesɛi ara leqsed n usellek n agdud amaziɣ, imi d yewit n tajmaɛt n ddin i tella, ɣef wagi assexdem n tutlayt taɛrabt yettnecni deg tamurt imaziɣen imi ahric ameqran n imaziɣen ttwaɛrben-ed.

Lqern 16 yezra-d daɣen talalit n Tamurt n Izwawen deg talemmast n tafriqt, imi ahric ameqran n tafriqt i ttmuqlen ɣef rrif n lebher yella seddaw n lestiɛmar aɛutmani.

=== Tadukli n Tamurt n wezwawen ===

Tanaya n izwawen tɛac azal n 300 issegasen armi taslekt tafransist deg 1830.

Cwit kan n ineɣmisen i d-nesɛa ɣef lmuda agi n umezruy n wegdud-nneɣ, ur neɛlim ara daɣen asmi tebda, imi ulac ikaramen ɣef agi. Ayen yellan mlba ccek, d wayen ixebbern iɣellaten n iɛetmaniyen deg tisekwla-nsen akk-d ikaramen-nsen deg lqern 16, Izwawen herzen-ed ɣef telelli-nsen azal n 300 isegassen.

Yal adrum deg timura n izwawen yesɛa aseqqamu ameqran n tadart-is i ghekmen fell-as, yal asqqamu yesɛa tejmeɛt, Di tajmaɛt agi tella yewit n tajmaɛct ɛlayen, llan imalwayen-nsen. Gar-asen, llan yergazen yettwasnen atas deg timura n izwawen imi llan irgazen s tirgugza.

Deg 1830 Asqamu Ameqran n wagdud Azwaw, i hekmen ɣef wegdud Azwaw merra, issawal-ed i ccix Amɣar ad yilli d amalway n iɛsekriyen n Tadukli n Tamurt n wezwawen ad harreb mgal Fransa akk-d ad iɛass ɣef tlelli-is.

Tirugza n ccix Amɣar tella sinnig taɣerfant-is sɣur agdud-s imi ihureb-ed almi tagara ɣef ayen yesɛn ccan; tilelli n tamurt-is akk-d n wegdud-is.

Deg tagara, agdud Azwaw ixxesr-ed ɣef ddemma n lqewa tatrart n Fransa akk-d lexdaɛ n ugeldun n weɛraben yettuseman ɛabd Lqader imi d-yefka takbabt-is ɣef Amtawa n Tafna wahid Fransa; ayagi yefka-d lweqt d lǧehd i Fransa at kemel ɣef ayen yeqimen deg lebɣi n Izwawen.

=== Iɛetmaniyen ===

Iɛetmaniyen seddaw n timelwi n Khairr ad-Din d ayetma-s ɛaruj, i d-xelqen atrar ussamer n Dzayer, bdan asseɣwel n tama agi am asutel n ifflisen n ddunit merra. Taflist-nsen ternu, temɣid ɣef lqrun 1600; taflist mgal lbaburat n Lmarican g Lebher-nneɣ sebba n Ttrad n Taflist Tamezwarut, akk-d Ttrad n Taflist Tis Snat, anda mutten atas n imddanen.

Bgayet deg lweqt nni ur tesɛi ara atas n lɣaci mi ahric amerqran n imezdaɣen-ines llan kkra d imaziɣen akk-d atas n iflisen d lɛasker iɛetmaniyen s tawacult-nsen.

=== Taslekt Tafransist ===

Mbeɛd n lexsara n ccix Amɣar, Aheddad, akk-d Fadma n Summer, ahric amqran n inelmaden-nsen ttwanfan ɣef La Nouvelle-Calédonie; ɣef tagara n taslekt n Fransa atas n lɣaci xesren ixammen-nsen, akal-nsen, akk-d lherma-nsen.

ɣef agi azal ameqran n lebni n Bgayet d Fransa i t-yebnan imi thud ayen yellan aqbel n taslekt.

Fransa tebna-d lmersa n Bgayet akk-d talemmast n temdint.

Fransa teqim deg Bgayet azal n 100 n isegassen armi texser lherb deg 1962.

=== Bgayet n Tura ===

Imi irumiyen ffɣen-d Izwawen keccmen-ed ɣef talemmast n temdint; Bgayet tezra timeriwt tameqrant n imezdaɣen; ussan agi Bgayet s lmersa-ines tella yewit n temdint i mqren deg tamurt n Izwawen.
==Tignatin n Bgayet==
<gallery>
Tugna:Yemma Gouraya.jpg|Tamdint n Bgayet seddaw n wedrar n Yemma Guraya
Tugna:Bgayet port.jpg|Lmersa n Bgayet
Tugna:Bgayet Maison de la culture.jpg|Axxam n yedles "Taos Amrouche" n Bgayet
Tugna:Tasdawit n Bgayet 01.jpg|Tasdawit "[[Abderrahmane Mira]]" n Bgayet
Tugna:Cap Carbon 1.jpg|"Cap Carbon"
Tugna:Cap Carbon2.jpg|"Cap Carbon"
Tugna:Les Aiguades.jpg|Zegwaḍ
</gallery>

'''UL''' = Uqbel n lweqt-nneɣ

'''a''' = azal n

----

'''Iseddagen:''' 

The Columbia Encyclopedia, Sixth Edition. 2001-05. 

http://www.bartleby.com/65/al/Almohads.html 

http://en.wikipedia.org/wiki/Hammadid

http://www.kabylia.info/index.php/Kab/Bgayet

[[Category:Timdinin]]

[[ar:بجاية]]
[[de:Bejaia]]
[[en:Béjaïa]]
[[es:Bugía]]
[[fr:Béjaïa]]
[[it:Bugia (Algeria)]]
[[lt:Bedžaja]]
[[mk:Беџаја]]
[[nl:Béjaïa (stad)]]
[[no:Béjaïa]]
[[pl:Bidżaja (miasto)]]
[[pt:Bejaia]]
[[ro:Bejaia]]
[[sv:Béjaïa]]
[[zh:贝贾亚]]
