{{Databox}}
'''Aziweɣ''' neɣ '''Merkur''' ([[Azamul asnallan|Azamul-is]] <span style="font-size:150%; font-weight:bold">☿</span> ) d [[itrikli|amtiweg]] meẓẓiyen deg [[udus anafuk|wudus anafuk]] yerna d netta i yudsen (iqerben) yakk ɣer [[tafukt|tfukt]]. Imaziɣen zik-nni fkan-as isem n «uziweɣ», aẓaṛ n yisem-a yekka-d seg '''z''' '''w''' '''ɣ''' yefkan assaɣ ɣer tezweɣ d weẓɣal. Ma d tutlayin n iɣerfan ur nessin ara amtiweg-a ssexdament isem [[Talatinit|Alatin]] yettaken assaɣ i yellu n tnezzayt ɣer iṛumanen.

[[Aqqaṛ]] n uziweɣ ila (isɛa) azal n 4880 km ma d [[takura|takura-ines]] tegda 0.055 n tkura n [[tagnit|tegnit]]. Yettfakka-d yiwet n tuzzya tummidt ɣef tfukt deg 87.969 n wussan. [[Annfal amezzay|Anfal amezzay]] n umtiweg-a d win ilan (isɛan) atig meqqren yakk gar n yimtiwgen n [[udus anafuk|udus anafuk]] akken ila [[annuz agellusan]] meẓẓiyen yakk gar-asen anda i d-ittfakka 3 n tuzzyiwin ɣef ugellus-is i yal snat n tuzzyiwin timezzayin. [[Afafuk]] deg [[timezzit|tmezzit]] n uziweɣ deg umussu-ines [[Tazezwert|azazwar]] d win yettbeddilen s yisig n 43 n [[Tasdidt taganzawt|tesdatin tiganzawin]] deg yal [[tasut]]. Annecta yella-d fell-as usegzi sɣuṛ n [[timasseɣt tamatut|teẓri n timasseɣt tamatut]] n [[Albert Einstein]] deg tazwara n [[tasut tis 20|tsut tis 20]].<ref name=wudka>{{Cite web
  |Azemz=1998-09-24
  |Azwel=Precession of the perihelion of Mercury
  |Anefsar=Department of Physics and Astronomy at the University of California, Riverside
  |Amaskar=Jose Wudka
  |Akaka=https://physics.ucr.edu/~wudka/Physics7/Notes_www/node98.html
  |Azemz n tuwwṭa=2009-03-04| Akala n ufaylu = https://web.archive.org/web/20181008175320/http://physics.ucr.edu/~wudka/Physics7/Notes_www/node98.html | Azemz n ufaylu = 8 tuber 2018 | Assaɣ yerrẓen = yes }}</ref>

Aziweɣ yettbin-d d aseflalay mi ara ad tiwali wemdan deg tegnit, [[Azal amaskad|Azal-is amaskad]] iga gar n -2.3 alamma d 5.7 d acu kan mači d ayen ifraren (isehlen) ad yettwaẓeray deg [[Tehri|tehriwin]] yeflalen am akken i yettwaẓeray deg tehriwin n wadda d tid n tlemmast aladɣa mi ara ad yili deg tegnit n [[Anzeɣ|wenzeɣ]] Afellay s wassaɣ ɣer tfukt, Dɣa taseddaṛt n wenzeɣ-a tga 28,3° send ma ad tefrar tfukt neɣ seld n [[aɣelluy|uɣelluy]]. Ulac win izemren ad iwali aziweɣ deg tafat n wass anagar imanayen neɣ deg talliyin n [[afsax uɣrid|wefsax  n uɣrid tfukt]] mi ara ad yekk zdat n tegra n wefsax-a, anelfuy-a (aneḍru agi) 13 n tikkal deg yal tasut.<br>
Isalan yellan ɣef uziweɣ drus-it s umata, acku [[amsaddas|imsaddasen]] n tegnit sbanen-d anagar imuren [[tazzirt|izin-ziren]] n tjumma-ines. Tanawt tamezwarut yakk yerzan ɣer uziweɣ tga d [[Mariner 10]] i d-ifkan [[tagertilt|tigertilin]] i wazal n 45% seg tjumma-ines seg useggas n [[1974]] alamma d [[1975]]. Ma d asikel wis sin yella-d s tanawt n [[MESSENGER]] i d-irnan azal n 30% seg tigertilin n umtiweg-a ass mi i d-ikka zdat-s deg wass n [[14 yennayer]] [[2008]] 

Talɣa n uziweɣ d tin yettemcabin ɣer [[Ayyur (amtiweg)|wayyur]] acku igber seg waṭas n [[Takuct n weckaṭ|tkucin timackaṭin]] d izaɣaren d tamiwin tileggaɣin, Aziweɣ ur ila ara (ur yesɛa ara) [[tignut tamtiwgant]] d [[ayyur agaman|wayyur agaman]] maca ila aɣyay n wuzzal s tenmegla n wayyur, ayen i d-t-ittaǧǧan ad isnulfu [[iger adekran]] igdan 1% n watig n yidef adekran n tegnit. [[Tineẓẓi]] n umtiweg-a tga d tasureft s wassaɣ ɣer [[ableɣ|ubleɣ-ines]] s usrag n ubleɣ n weɣyay-is meqqren,<ref>{{Tanagit s web |Akala=https://www-spc.igpp.ucla.edu/personnel/russell/papers/merc_mag/|Azwel=Mercury magnetic field|Anefsar=C. T. Russell & J. G. Luhmann|Azemz n tuwwṭa=2007-03-16| Akala n ufaylu = https://web.archive.org/web/20181001173437/http://www-spc.igpp.ucla.edu/personnel/russell/papers/merc_mag/ | Azemz n ufaylu = 1 tuber 2018 }}</ref> ma d [[Taẓɣelt|taẓɣelt-is]] d tin yettbeddilen s tuget anda deg wass tessawaṭ ger n 90 alamma d 700 C° ma deg yiṭ ɣezzifen tezmer ad tader alamma d -150C°.<br/>
Temẓi n uziweɣ teǧǧa-t ad yili meẓẓiy ɣef kra n wayyuren icafcalen am [[ganimid (ayyur)|ganimid]] d [[titan (ayyur)|titan]], tasuddest-is tga 70% d [[amɣuz|imɣuzen]] yakk d 30% d silikat,<ref name=strom>{{Tanagit s wedlis
 | amezwar=Robert G. | aneggar=Strom
 | Imaskaren yettekkin=Sprague, Ann L. | aseggas=2003
 | Azwel=Exploring Mercury: the iron planet
 | Anefsar=Springer | uṭṭun ameslugen =1852337311 }}</ref> ma d [[tineẓẓi|tineẓẓi-ines]] tga d tineẓẓi yeflalen tis snat deg [[udus anafuk|wudus anafuk]], tugar-itt tineẓẓi n [[tagnit|tegnit]] s wazal n 5.515&nbsp;g/cm³ kan.<ref name="nssdcMercury" />

== Annay n uziweɣ ==
[[Azal amaskad]] n uziweɣ d win igan gar n -2.3 ɣer +5.7 (d aseflalay ugar n [[iserɣi]]), ma d atig afellay yakk n wazal-is amaskad yettili-d mi ara ad yili yudes ɣer tfukt.<ref name=ephemeris>{{Tanagit s web|Aneggar=Espenak|Amezwar=Fred|Azemz=July 25, 1996|Akala=https://eclipse.gsfc.nasa.gov/TYPE/mercury2.html| Azwel=Twelve Year Planetary Ephemeris: 1995–2006|Amahil=NASA Reference Publication 1349|Anefsar=NASA|Azemz n tuwwṭa=2008-05-23| Akala n ufaylu = https://web.archive.org/web/20161203195853/http://eclipse.gsfc.nasa.gov/TYPE/mercury2.html | Azemz n ufaylu = 3 dujamber 2016 }}</ref> Annay n uziweɣ d acuran amacemma s usrag (s sebba) n waddas-is ɣer tfukt maca yezmer wemdan ad tiẓer deg wakuden tefrara d [[adnunnes|wednunnes]], Dɣa timeẓriwt d wannay n uziweɣ d win isehlen deg wezgen anaẓul n tegnit wala deg wezgen agafan

== Aziweɣ ɣer imezwura ==
[[Tugna:Shatir500.jpg|thumb|right|Tamudemt n wannay n [[Iben Ccaṭir]] i uziweɣ]] 

Tifelwiyin n (Mul.Apin) ttumeggzent d tamawin timzikin (tiqburin) [[Tasnallunt|tisnallanin]] yakk ɣef uziweɣ. Imusnawen ttɣilen d akken tifelwiyin-a xdmen-iten-id [[Asurya|iwasuren]] deg tsut tis 14 [[Send n tlallit|s.t]],<ref>{{Cite journal| Azwel=The Latitude and Epoch for the Origin of the Astronomical Lore in MUL.APIN | Amezwar=Bradley E. | Aneggar=Schaefer | Aɣmis=American Astronomical Society Meeting 210, #42.05 | Aseggas=2007 | Ayyur=May | Akala=https://cdsads.u-strasbg.fr/abs/2007AAS...210.4205S | Anefsar=American Astronomical Society| Akala n ufaylu = https://web.archive.org/web/20190825105401/http://cdsads.u-strasbg.fr/abs/2007AAS...210.4205S | Azemz n ufaylu = 25 ɣuct 2019 }}</ref> [[Tasuɣelt]] n [[tira tunttirt]] n yisem n umtiweg-a deg tfelwit tusa-d s unamek n ''“Amanttag”''.<ref>{{cite journal
 | Amezwar=Hermann | Aneggar=Hunger | Imaskaren yettekkin=Pingree, David
 | Azwel=MUL.APIN: An Astronomical Compendium in Cuneiform
 | journal=Archiv für Orientforschung | volume=24
 | Anefsar=Verlag Ferdinand Berger & Sohne Gesellschaft MBH
 | Adeg=Austria | Aseggas=1989 | Tasna=146 }}</ref> Ifuyla [[Babel|ibablen]] i uziweɣ ttuɣalen ɣer [[tangimt|tengimt]] tamezwarut [[Send n tlallit|st]] anda i sessemman [[nabu]] i d-isgensisen yellu n tesnagt d tira s unect n [[Asɣan ababil|tumgisent-nsen]]. Ma yella ɣer [[Igriken|yegriken]] deg tallit n [[Hesiodo]] ssnemlen-d amtiweg-a akken i sefkan isem n «Stílvon, ''Στίλβων''» yakk d «Hermàon, ''Ἑρμάων'') acku llan ttɣilen d akken iga d snat n [[tafekka tagnnawt|tfekkiwen]] yettwabṭan, sin akin fkan-as isem n [[Apollo (tumgisent)|Apullu]] ass mi i d-ittbanay deg wakud n tefrar yakk d [[Hermes]] mi ara ad ibin deg wakud n wednunnes. Deg tsut tis 4 [[Send n tlallit|st]] ufan-d imesnallunen igriken d akken ismawen-a ttwanefken i yiwen n umtiweg.<ref>{{Tanagit s wedlis |Ameskar= H.G. Liddell and R. Scott |Imeskaren yettekkin=''rev.'' H.S. Jones and R. McKenzie |Azwel=Greek–English Lexicon, with a Revised Supplement |Alqem=9th |Aseggas=1996 |Anefsar=Clarendon Press |Adeg=Oxford |Uṭṭun ameslugen =0-19-864226-1 |Tasniwin=690 and 1646 }}</ref> Sin akin, iṛumanen fkan-as isem n «Mercurius» yettmagaren yellu Hermes ɣer yigriken acku yettewlilwel s urured ugar n yal amtiweg niden. Amusnaw Ameẓeran-Aṛuman [[Klawdius Pṭilimus]] yura ɣef wezray n uziweɣ zdat n [[tafukt|tfukt]] akken i d-issumer d akken azray-a ur d-ittbanay ara acku azray-a ur d-yettales ara terna aziweɣ d ameẓyan.<ref>{{Citation 
 | author=Goldstein, Bernard R.
 | title=The Pre-telescopic Treatment of the Phases and Apparent Size of Venus
 | journal=Journal for the History of Astronomy | page=1
 | month=February | year=1996 | bibcode=1996JHA....27....1G }}</ref>.

== Tanaramt n uziweɣ s imsaddasen inegniyen ==
[[Tugna:Mercury transit 1.jpg|thumb|Annay n wezray n uziweɣ (Azag aberkan s ddaw n wammas n tugna) ma d azag yellan ɣef tama tazelmaṭ n tegra tanadukt d [[azmul anafuk]]]]
Annay anezwaru yakk i uziweɣ s [[amsaddas|umsaddas]] yella-d deg [[tasut tis 17|tsut tis 17]] sɣuṛ n umesnallun [[Galileo Galilei]] anda i yerra tamawt ɣer [[annuf amtiwgan|wannuf amtiwgan]] ass mi i d-yuni [[tatrit]] maca amsaddas-is ur yelli ara d win igedṛen i wakken ad iwali annuf n uziweɣ. Ma d [[Pierre Gassendi]] ixdem-d deg useggas n [[1631]] yiwen n umsaddas s waci i yezmer ad yani yis [[Tukkit (tasnallunt)|azray]] n umtiweg zdat n tafukt. Ma deg useggas n [[1639]] yessaweṭ [[Giovanni Battista Zupi]] ad yani w ad isnirem d akken aziweɣ ila (yesɛa) annufen imezzayen yettemcabin agla n tettit d wayyur, dɣa tamawt-a tessentem-d tuzzya n uziweɣ ɣef tfukt.<ref name=strom/>

Yiwen seg inelfuyen imesnallanen imidrusen iga d [[adrag]], anda iderreg uziweɣ d tetrit yiwet n tikkelt yal kra n tsutin. Dɣa annay amyiwen  i wnelfuy-a yella-d deg wass n [[28 mayyu]] [[1737]] ass mi i d-tt-yuni umusnaw [[John Bevis]] deg [[asanay ageldan n Greenwich|usanay ageldan n Greenwich]]. Ma d adrag i d-iteddun yezmer ad yili deg wass n [[3 dujamber]] aseggas n [[2133]].<ref>{{Tanagit s wedlis
 | Amezwar=Timothy | Aneggar=Ferris | Aseggas=2003
 | Azwel=Seeing in the Dark: How Amateur Astronomers
 | Anefsar=Simon and Schuster
 | Uṭṭun ameslugen=0684865807 }}</ref>
== Iffigen imallunen ɣer uziweɣ ==
{| rules="all" cellspacing="0" cellpadding="3" align="center" style="width:100%"
|+Tafelwit i d-immalen kra n yiffigen ɣer uziweɣ
|-
! style="background: #efefef;" | Tanawt
! style="background: #efefef;" | Anelfuy
! style="background: #efefef;" | Azemz
! style="background: #efefef;" | [[Umuɣ n tneggiwin timallunin|Tanegga tamallunt]]
|-
| [[Mariner 10]] || Tessufeg || wamber [[1973]] || align="center" | [[NASA]]
|-
|        || Aṭɣar amezwar || meɣres [[1974]] ||
|-
|        || Aṭɣar wis 2 || ctember [[1974]] ||
|-
|        || Aṭɣar wis 3 || meɣres [[1975]] ||
|-
| [[MESSENGER]] || Tessufeg || ɣuct [[2004]] || align="center" | [[NASA]]
|-
|        || Aṭɣar amezwar || 14 yennayer [[2008]] ||
|-
|        || Aṭɣar wis 2 || 6 dujamber [[2008]] ||
|-
|        || Aṭɣar wis 3 || 30 ctember [[2009]] ||
|-
|        || Asrus ɣef [[timezzit|tmezzit]] || meɣres [[2011]] ||
|-
| [[BepiColombo]] || Tessufeg || yettwasɣiwes deg ɣuct [[2014]] || align="center" | [[Tanegga tamallunt tanurupt]]/[[Tanegga n tnaramt tamallunt n Yapant]]
|}

== Tasuddest tagensawt ==

== Anezwu deg uziweɣ == 

== [[Tignut tamtiwgant]] ==

== Iger adekran ==

== Timezzit d tuzzya ==

== Ẓeṛ daɣen ==

== Imniren ==
[[Taggayt:imtiwgen]]
[[Taggayt:imtiwgen n unagraw anafuk]]
[[Taggayt:Imtiwgen inamuren]]
[[Taggayt:Tasnallunt]]
[[Taggayt:udus anafuk]]
