{{Infobox language
| name = Taqbaylit / Tazwawt 
| nativename = {{Audio|Kab-Taqbaylit.ogg|'''Taqbaylit'''}}
| states = {{Flag|Kabylie}}
| region = [[Tamurt en leqbayel]]
| ethnicity = [[Leqbayel]]
| speakers = 5.6 en yimelyan
| date = 2012
| ref = e21
| familycolor = Afro-Asiatic
| fam2 = [[Tutlayin timaziɣin|Tamaziɣt]]
| fam3 = [[Tamaziɣt en ugafa]]
| iso2 = kab
| iso3 = kab
| glotto = kaby1243
| glottorefname = Kabyle
| script = [[Agemmay Amaziɣ Alatin|Agemmay Alatin]] <ref>{{cite web|url=http://www.radioalgerie.dz/news/fr/article/20180109/130683.html|title=Nouria Benghabrit : l'enseignement de Tamazight sera élargi à 10 autres wilayas et bénéficiera de 300 nouveaux postes budgétaires|website=Rafio Algérienne|quote=la graphie Tifinagh pour le Targui, Latine pour la Kabylie et Arabe pour le M’Zab et les Aurès}}</ref>
| map = Kabyle_language_percent_speakers.png
| mapcaption = Afmiḍi en yimsiwlen en Teqbaylit
| notice = IPA
}}

'''Taqbaylit''' neɣ '''Tazwawt''' d-[[tutlayt]] neɣ d-tantala iy ttmeslayen [[Leqbayel|Yiqbayliyen]] izeddɣen di tamurt en [[Leqbayel]], [[Dzayer]] ed [[Turuft|Oṛoppa]]. 

Taqbaylit tettikki deg twacult en [[Tamaziɣt|Tmaziɣt]]. Ma ɣas tutlayt [[Tamaziɣt]] zik tettwaru es [[Asekkil|yisekkilen]] en Ilibu-Maziɣen ([[Tifinaɣ]] aqbur) akken tettwaru [[Tutlayt tamaceɣt]] ar assa, [[Tutlayin timaziɣin|Tamaziɣt]] en tmurt en Leqbayel neɣ Taqbaylit tettwaru assa es [[Talatint|yisekkilen ilatinen]]. 

Adlis amenzu iy dd-yeffɣen es Tmaziɣt Taqbaylit d-win yura [[Adolphe Hanoteau]] ɣef tuɣac en [[Ǧerǧer]] deg useggas en 1867,  deffir-s d-[[Auguste Mouliéras]] yuran sin en [[adlis|yidlisen]] ɣef [[tamacahut|tmucuha]] en Tmurt en Yiqbayeliyen gar en [[aseggas|yiseggasen]] en 1891, 1893 ed 1895, aked [[Ɛmer u Saɛid Bulifa|Bulifa]] i yuran adlis ɣef yisefra en [[Si Muḥend u Mḥend]] deg useggas en 1904. 

Imaren, uran [[Ifransiwen|Yifṛansisen]] kra en yidlisen ɣef tmucuha ed yisefra en Yiqbayliyen. [[Ungal]] amenzu yettwarun es Tmaziɣt Taqbaylit d-win yura [[Belɛid At Ɛli]] deg yiseggasen 1940. 

Adlis iy as yefkan ilugan iressan en tjerrumt i Teqbaylit d-win yura Dda [[Mulud Mɛemmri|Mulud en At Mɛemmeṛ]]. [[Kamal U Zerrad]] netta yerna-dd ɣef umahil en Dda Lmulud i wakken ad dd-iressi ugar ilugan en tjerrumt en tutlayt a. 

Iseggasen a ineggura ffɣen-dd azal en 400 en yidlisen es Tmaziɣt, gar ammuden en yisefra, tullisin akked ungalen. 

Taqbaylit ass mi iy dd-kecmen Yifṛansisen ar tmura Timaziɣin en [[Tafrikt en Ugafa|Tefriqt en Ugafa]] tella tettwameslay deg yiwet en temnaḍt meqqṛen azal en snat en tikkʷal tamnaḍt en Yizwawen (Leqbayel) en wassa. 

Seg tudrin iy dd-yezzin i [[Mila]], teṛṛeḍ ar tid en yidurar en [[Lḥuḍna]], idurar en [[Ṣṭif]], idurar en [[Jijel]], [[Msila]] ed wezray ar tmurt en Leqbayel en wassa, [[At Wartilan]], [[At Yeɛla]], akked iderma en temnaḍt en [[Bgayet]], en [[Tubiret]] akked wid en [[Tizi Wezzu]] ed [[Bumerdas]].

[[File:Aires linguistiques du nord-est algérien.svg|thumb|Asideg en Teqbaylit  [[Tacawit|Tcawit]] deg ugafa-agmoḍan en [[Dzayer]]]] 

Imir Ifṛansisen tekkan ɣef lquyyad akked Bacaɣat akken ad qehren agdud. Kksen akal i wid yellan zedɣen anda yella wakal yelhan i tyerza, kra snegren-t, kra snejlan-t. 

Fkan akal nni i Lquyyad. Lquyyad agi akked Bacaɣat ed wid yeɣran [[Tutlayt taɛrabt|taɛrabt]], ifransiwen llan lemmden [[taɛrabt]] akken ad ttemyarun ed lquyyad-a, imezdaɣ yeqqimen d-aklan deg tmurt nsen yeqqim asen-dd kan ad ḍefren almi i dd-ufan iman nsen ttun tutlayt nsen, akken i asen iruh wakal nsen, ǧǧan iman nsen tuɣ fella-sen taɛrabt am akken werǧin mmeslayen taqbaylit. Ihi akka i teqqurmeḍ tjumma anda tettwameslay teqbaylit ass-a.

I izemren a tt-iḥadden ɣef wengar ed tira akked tayri ed wazal ad d-as-fken warraw-is. Ma tenger teqbaylit ad d-negren iqbayliyen, ad d-qqimen imdanen war idles, ad sen-teḍru am tebrikt yettun tikli en tyaziṭ, tin en tsekkurt ur as-tewwiḍ ara. Ttbut ɣef ay-a, ad d-iɣer kan yiwen amek d-gran wid akken yettun tutlayt nsen uɣen tutlayt niḍen anda yewweḍ wazal nsen. Win i d-yusan ad ten-yenher am ulli.

== Agemmay en tmaziɣt (alatini) ==
:   Ẓer [[Agemmay alatini en teqbaylit]]
'''NB''': Zik nesseqdac "ț", "ʐ", maca mači tura (Kamal naït zerrad, tajerrumt tatrart en teqbaylit).
{| align="center" border="1" cellspacing="0" cellpadding="8" bgcolor="#EFEFEF" style="font-size:20px; text-align:center;"
|-
| [[A]] || [[Ɛ]] || [[B]] || [[C]] || [[Č]] || [[D]] || [[Ḍ]] || [[E]] || [[F]] || [[G]] || [[Ǧ]] || [[H]] || [[Ḥ]] 
|-
| [[I]] || [[J]] || [[K]] || [[L]] || [[M]] || [[N]] || [[Q]] || [[Ɣ]] || [[R]] || [[Ṛ]] ||[[S]]||[[Ṣ]]||[[T]]
|-
|[[Ṭ]]||[[U]]||[[W]]||[[X]]||[[Y]]||[[Z]]||[[Ẓ]]||&nbsp; || &nbsp; || &nbsp; || &nbsp; || &nbsp; || &nbsp;
|-
|}


{| align="center" border="1" cellspacing="0" cellpadding="8" bgcolor="#EFEFEF" style="font-size:20px; text-align:center;"
|-
| [[a]] || [[ɛ]] || [[b]] || [[c]] || [[č]] || [[d]] || [[ḍ]] || [[e]] || [[f]] || [[g]] || [[ǧ]] || [[h]] || [[ḥ]] 
|-
| [[i]] || [[j]] || [[k]] || [[l]] || [[m]] || [[n]] || [[q]] || [[ɣ]] || [[r]] || [[ṛ]] ||[[s]]||[[ṣ]]||[[t]]
|-
|[[ṭ]]||[[u]]||[[w]]||[[x]]||[[y]]||[[z]]||[[ẓ]]||&nbsp; || &nbsp; || &nbsp; || &nbsp; || &nbsp;
|-
|}<br />
==Agemmay en Tmaziɣt ([[Tifinaɣ]])==

Iqbayliyen ger imenza deg [[aɣref|iɣerfan]] en [[Tamazɣa|Tmazɣa]] i yuran es [[tifinaɣ]] seld en [[itergiyen|imucaɣ]] yugẓen (i ḥerzen) [[Asekkil|iskkiilen-a]] teɣzi en igima  isgassen.

Iskkilen en tifinaɣ d-Agemmay en [[Tamaziɣt|Tmaziɣt]] deg-s 38 iskilen , ugar en 47 en tadatin.

Anamek-is deg teẓri en kra [[tasnilest|imusnawen]] ur d-yeki seg uẓar Afenniq, ur yelli d-anamek en usunaɣ aken qaren kra(Fnagh=dessiner), Maca yal Amaziɣ yugẓen annuz-is ed cfawat-is yeẓra anamek en tifinaɣ yekka-dd es (tifin «''découverte''» nneɣ «''Notre''») ayen ad yefken Tifinaɣ (notre découverte). Maca tawalt en "tafineq" (tafineɣt) tella di Tmaceɣt am "le singulier" en "tifinaɣ". 

Agmmay en Tifinaɣ am iskkilen en tutlayin en iden infali deg umezruy seg 22 iskilen ar ilibiyen imziken ar ugmay en unagraw amaziɣ asgass 1960.

Deg usgass en 2011 ''[http://www.ircam.ma/ Asinag Ageldan en Tussna Tamazigh]t'' isegrew iskkilen iqburen deg yiwen en wumuɣ en 31 iskilen.

[https://amaruyidir.wordpress.com/2019/08/29/agmay-n-tmazi%c9%a3taskil-n-tifina%c9%a3/ Tadukli Inaramen ed Temnirin] tsegrew iskkilen en Da Lmulud At Mamar es tifinaɣ tga umuɣ en 38 iskilen([https://amaruyidir.files.wordpress.com/2019/08/agemay-n-tifinac9a3amaruyidir.pdf Ẓar umuɣ es pdf]).

==Tamselyut==
*http://www.imyura.net

==Adelsumuɣ==
* Si Amar ou Saïd Boulifa, ''Recueil de poésies kabyles. Texte zouaoua traduit, annoté et précédé d'une étude sur la femme kabyle et d'une notice sur le chant kabyle (airs de musique)'', Alger, 1904, 555 is. (taẓrigt tis 2 Alger-Paris, 1990, ISBN 2-906659-00-04)
* Adolphe Hanoteau, ''Poésies Populaires de la Kabylie du Jurjura'', Paris, Imp. impériale, 1867 [http://gallica.bnf.fr/Catalogue/noticesInd/FRBNF30574685.htm (aḍris es pdf)]
* Auguste Mouliéras, ''Les Fourberies de Si Djeh'a'', Wehran, Perrier, 1891 
* Auguste Mouliéras, ''Légendes et contes merveilleux de la Grande Kabylie'', Paris 1893-1895 [http://gallica.bnf.fr/ark:/12148/bpt6k104520h (aḍris es pdf)]

== Tiwelhiwin ==
{{refs}}

{{Tamaziɣt}}

[[Category:Tutlayin timaziɣin|Q]]
