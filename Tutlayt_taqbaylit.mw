{{Infobox language
| name = Taqbaylit
| nativename = {{Audio|Kab-Taqbaylit.ogg|'''Taqbaylit'''}}
| states = [[Tamurt n Leqbayel|Tamurt n Yiqbayliyen]] [[Lezzayer]], [[Fṛansa]], [[Kanada]]
| region = [[Tamurt n leqbayel|Tamurt n Yiqbayliyen]]
| ethnicity = [[Leqbayel|Iqbayliyen]]
| speakers = 5.6 n yimelyan
| date = 2012
| ref = e21
| familycolor = Afro-Asiatic
| fam2 = [[Tutlayin timaziɣin|Tamaziɣt]]
| fam3 = [[Tamaziɣt n ugafa|Timaziɣin n ufella]]
| iso2 = kab
| iso3 = kab
| glotto = kaby1243
| glottorefname = Kabyle
| script = [[Agemmay Amaziɣ Alatin|Agemmay Alaṭini]] <ref>{{cite web|url=http://www.radioalgerie.dz/news/fr/article/20180109/130683.html|title=Nouria Benghabrit : l'enseignement de Tamazight sera élargi à 10 autres wilayas et bénéficiera de 300 nouveaux postes budgétaires|website=Rafio Algérienne|quote=la graphie Tifinagh pour le Targui, Latine pour la Kabylie et Arabe pour le M’Zab et les Aurès}}</ref>
| map = Kabyle_language_percent_speakers.png
| mapcaption = Afmiḍi n wid i yettemmeslayen Taqbaylit
| notice = IPA
}}

'''Taqbaylit''' ''(tettwasusru-d : /ṯaqḇayliṯ/ neɣ /ṯaqvayliṯ/)''  d [[tutlayt]] i ttmeslayen [[Leqbayel|Yiqbayliyen]] n tmurt n [[Iqbayliyen|Yiqbayliyen]], n [[Lezzayer]], n [[Fransa|Fṛansa]], n [[Kanada]] akked wid n tmura-nniḍen n umaḍal. 

Tutlayt taqbaylit tettekki ɣer [[Adrum asnilsan|udrum asnilsan]] i wumi qqaṛen ''zik n zik-nni'' [[Tabiṛbiṛt]] ; ''tuɣal'' [[Tamaziɣt]] ; ''tura sawalen-asent'' [[Tutlayin timaziɣin|Tutlayin Timaziɣin]]. ''Tawacult tutlayant Tamaziɣt'', tettekki ɣer twacult tameqqṛant [[Tutlayin tifrusyawiyin|Tafrasyawit.]]

== Amezruy n wayen i yuran s teqbaylit ==
Adlis amenzu i d-yeffɣen s Teqbaylit d win yura [[Adolphe Hanoteau]] ɣef tuɣac n [[Ǧerǧer]] deg useggas n 1867,  deffir-is d [[Auguste Mouliéras]] yuran sin n [[adlis|yidlisen]] ɣef [[tamacahut|tmucuha]] n Tmurt n Yiqbayeliyen gar n [[aseggas|yiseggasen]] n 1891, 1893 d 1895, akked [[Ɛmer u Saɛid Bulifa|Bulifa]] i yuran adlis ɣef yisefra n [[Si Muḥend u Mḥend]] deg useggas n 1904. 

Imir-nni, uran [[Ifransiwen|Yifṛansisen]] kra n yidlisen ɣef tmucuha d yisefra n Yiqbayliyen. [[Ungal]] amenzu yettwarun s Teqbaylit d win yura [[Belɛid At Ɛli]] deg yiseggasen 1940. 

Adlis i as-yefkan ilugan iṛessan n tjerrumt i Teqbaylit d win yura [[Mulud Mɛemmri|Mulud n At Mɛemmeṛ]]. [[Kamal U Zerrad]] netta yerna-d ɣef umahil n Dda Lmulud i wakken ad d-iṛessi ugar ilugan n tjerrumt n tutlayt-a. 

Iseggasen-a ineggura ffɣen-d azal n 400 en yidlisen s Teqbaylit, gar ammuden n yisefra, tullisin akked ungalen. 

Taqbaylit ass mi i d-kecmen Yifṛansisen ar tmura Timaziɣin n [[Tafrikt en Ugafa|Tefriqt en Ugafa]] tella tettwameslay deg yiwet n temnaḍt meqqṛen azal n snat n tikkwal tamnaḍt n Yizwawen (Leqbayel) n wass-a. 

Seg tudrin i d-yezzin i [[Mila]], teṛṛeḍ ar tid n yidurar n [[Lḥuḍna]], idurar n [[Ṣṭif]], idurar n [[Jijel]], [[Msila]] d wezray ar tmurt n Leqbayel n wass-a, [[At Wartilan]], [[At Yeɛla]], akked iderma n temnaḍt n [[Bgayet]], n [[Tubiret]] akked wid n [[Tizi Wezzu]] d [[Bumerdas]].

[[File:Aires linguistiques du nord-est algérien.svg|thumb|Asideg n tutlayt taqbaylit d tutlayt [[tacawit]] deg usammar n [[Zzayer|Lezzayer]]]] 

Imir Ifṛansisen ttekkan ɣef lquyyad akked Bacaɣat akken ad qehren ugdud. Kksen-d wakal i wid yellan zedɣen anda yella wakal yelhan i tyerza, kra snegren-t, kra snejlan-t. 

Fkan wakal-nni i Lquyyad. Lquyyad-agi akked Bacaɣat d wid yeɣran [[Tutlayt taɛrabt|taɛṛabt]], ifṛansiwen llan lemden [[taɛrabt]] akken ad ttemyarun d lquyyad-a, imezdaɣ yeqqimen d aklan deg tmurt-nsen yeqqim-asen-d kan ad ḍefren almi i d-ufan iman-nsen ttun tutlayt-nsen, akken i asen-yeṛuḥ wakal-nsen, ǧǧan iman-nsen tuɣ fell-asen taɛṛabt am akken werǧin mmeslayen-d taqbaylit. Ihi akka i teqqurmeḍ tjumma anda tettwameslay teqbaylit ass-a.

I izemren ad t-iḥudden ɣef wengar d tira akked tayri d wazal ad d-as-fken warraw-is. Ma tenger teqbaylit ad d-negren iqbayliyen, ad d-qqimen imdanen war idles, ad asen-teḍru am tebrikt yettun tikli n tyaziḍt, tin n tsekkurt ur as-tewwiḍ ara. Ttbut ɣef aya, ad d-iɣer kan yiwen amek d-gran wid akken yettun tutlayt-nsen uɣen tutlayt-nniḍen anda yewweḍ wazal-nsen. Win i d-yusan ad ten-yenher am ulli.

== Agemmay unṣib n tutlayt taqbaylit<ref>Kamel Bouamara, Brahim Hamek, M.A Mahrouche, Z. Meksem, A. Rabehi, Mustapha Tidjet (2009), ''Ilugan n tira n tmaziɣt - Manuel de notation de tamazight, pp.17-18,'' Ed. iman-nneɣ. (ISBN : 9947-819- 07-8)</ref> ==
Isekkilen n ugemmay swayes nettaru taqbaylit, d wid n tlatint, anagar sin-a : '''ɣ''' d '''ε''', i d-yekkan seg tegrigt. Isekkilen yettawin aɛeqqa ddaw-nsen, nettaru yes-sen imesla ufayen, anagar '''ḥ'''. Isekkilen yettawin akafu nnig-nsen, nettaru yes-sen izegnaggaɣen imezgiyen n '''c''' d '''j'''. Isekkilen '''''[o], [p], [v],''''' nettaru yes-sen imesla yezgan deg wawalen imnekcamen n umalu, imesla ur nelli deg unagraw asnislan n teqbaylit. Asekkil '''u''', azal-is d win n tuget n tutlayin n umalu ('''ou''' deg tefransist). 

Agemmay atrar n tutlayt taqbaylit ila '''35''' d asekkil :
{| class="wikitable"
|+Isekkilen imeqqṛanen d yisekkilen imeẓẓyanen n ugemmay unṣib n tutlayt taqbaylit
!A
!B
!C
!Č
!D
!Ḍ
!E
!F
!G
!Ǧ
!H
!Ḥ
!I
!J
!K
!L
!M
!N
!O
!P
!Q
!R
!Ṛ
!S
!Ṣ
!T
!Ṭ
!U
!V
!W
!X
!Y
!Z
!Ẓ
!Ɛ
|-
!a
!b
!c
!č
!d
!ḍ
!e
!f
!g
!ǧ
!h
!ḥ
!i
!j
!k
!l
!m
!n
!o
!p
!q
!r
!ṛ
!s
!ṣ
!t
!ṭ
!u
!v
!w
!x
!y
!z
!ẓ
!ɛ
|}

== Ilugan n tira n tutlayt taqbaylit <ref>Kamel Bouamara, Brahim Hamek, M.A Mahrouche, Z. Meksem, A. Rabehi, Mustapha Tidjet (2009), ''Ilugan n tira n tmaziɣt - Manuel de notation de tamazight, pp.19'' Ed. iman-nneɣ. (ISBN : 9947-819- 07-8)</ref> ==

=== '''Alug amezwaru :''' ===
Yal imesli(ṣṣut) nettaru-t s yiwen n usekkil, d aḥerfi neɣ d ussid ; anda yebɣu yili deg wawal, talɣa-s yiwet : – Ama deg tazwara n wawal : '''yezwar, zwir.''' – Ama deg tlemmast-is : '''tayri, Lezzayer'''. – Ama ɣer taggara n wawal : '''aggay, argaz.''' 

=== '''Alug wis sin :''' ===
Imesli ussid yettwaray s usiknew n usekkil : tame'''ṭṭ'''ut, tame'''dd'''urt, taze'''mm'''urt, ye'''ṛṛ'''eẓ, ize'''gg'''er, '''dd'''u , '''kk'''er, atg. 

Llant snat n taggayin n tussda : tin n '''tnumi''' d tin n '''tjerrumt :''' 

'''Tussda n tnumi :''' Tussda deg wawal, nettaru-tt akken i nuɣ tanumi nsell-as. Maca tanumi-a temxallaf seg tama ɣer tayeḍ, seg taddart ɣer tayeḍ, tikwal seg umdan ɣer wayeḍ. Tifrat n wugur-a : d asegzawal ara aɣ-d-yemlen anda tella, d wanda ur telli tussda. Tussda-a, tella deg : 

* '''Ismawen''' : tile'''ll'''i, u'''zz'''al, u'''ff'''al, '''dd'''eqs, atg. ''Deg yismawen i d-yekkan seg taεrabt, wid ibeddun s yisekkilen n yiṭij, deg tmaziɣt, asekkil amezwaru yezga d ussid'' : '''ss'''if, '''ṭṭ'''bel, '''zz'''it, '''ṭṭ'''ir, '''ṭṭ'''bib, '''nn'''if, '''rr'''if, '''nn'''efs, atg. 
* Imyagen (ilan(isɛan) yiwet n tergalt – war tiɣri) : e'''kk''', e'''rr''', e'''ǧǧ''', atg. – ''d teɣri'' : '''zz'''i, '''dd'''u, '''ss'''u, atg. ''+ ilan snat (neɣ ugar) n tergalin'' – ''war tiɣri'' : '''cc'''eḍ, '''cc'''ef, '''dd'''em, '''dd'''er, '''ff'''er, '''kk'''er, '''kk'''es, de'''gg'''er, '''qq'''eṛs, '''ṭṭ'''erḍeq, atg. ''– d yiwet n teɣri'' : '''gg'''al, se'''qq'''i, a'''zz'''el, mle'''ll'''i, atg. ''– d snat n teɣra'' : '''dd'''uri, i'''ss'''in, '''gg'''uni, atg.

'''Tussda n tjerrumt : (atan deg tira)'''


==Tansiwin Web==
*http://www.imyura.net

==Umuɣ n yidlisen==
* Si Amar ou Saïd Boulifa, ''Recueil de poésies kabyles. Texte zouaoua traduit, annoté et précédé d'une étude sur la femme kabyle et d'une notice sur le chant kabyle (airs de musique)'', Alger, 1904, 555 is. (taẓrigt tis 2 Alger-Paris, 1990, ISBN 2-906659-00-04)
* Adolphe Hanoteau, ''Poésies Populaires de la Kabylie du Jurjura'', Paris, Imp. impériale, 1867 [http://gallica.bnf.fr/Catalogue/noticesInd/FRBNF30574685.htm (aḍris es pdf)]
* Auguste Mouliéras, ''Les Fourberies de Si Djeh'a'', Wehran, Perrier, 1891 
* Auguste Mouliéras, ''Légendes et contes merveilleux de la Grande Kabylie'', Paris 1893-1895 [http://gallica.bnf.fr/ark:/12148/bpt6k104520h (aḍris es pdf)]

== Tiwelhiwin ==
{{refs}}

{{Tamaziɣt}}

[[Category:Tutlayin timaziɣin|Q]]
