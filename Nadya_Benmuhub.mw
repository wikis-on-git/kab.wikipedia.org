'''Nadya Benmuhub''', d tamyarut, d tamedyazt d tameɣnast n yedles. Temmut s waṭan n wul, ass n 27 tuber (mrayur) 2002, meẓiyet di leɛmer-is kan 33 isegwasen. D aṭṭan i t zuɣur yid-s si 1990. Tella tezdeɣ deg [[Iwaḍiyen]], lameɛna aẓar-is si taddart [[Zaknun]] i d-yezgan deg [[At Wasif]]. Yemma-s Lǧuher d baba-s, yettwasnen s yisem n [[Muḥuc]], d imedyazen ula d nitni. Baba-s d accenay daɣen, yettasen di talit-nni n 60/70/80. Nezmer ad nini belli d tawacult tqedec aṭas af yedles [[Imaziɣen|Amaziɣ]], imi ula d weltma-s Lwiza d nettat i yellan deffir n tesɣunt [[Tin Hinan]] ur d mazal tura.  

Wid i snen Nadya Benmuhub di [[Tizi Wezzu]], anda tella d tanelmadt, tella d ttin urǧin ur tḥebes si tazla deffir uqedec af yedles: ama
d tira, tacuquft umezgun, isefra, ... Tella tezga deg uxxam n yedles At Mamer di Tizi Wezzu. 

Lehdur ineggura i d-tenna Nadya Benmuhub i yemma-s, uqbel ad taweḍ tisureft n yakuc, d widi:

:A yemma aɛzizen ur ttru
:Ttxil-m ṣber ur ttxaq
:Yal yiwen laǧel-is ad yeddu
:A ma meqqer a ma leqqaq
:A m-d-yazen ddwa ḥellu
:Akken i ɣ-d-yuzen lfiraq

== Tamselyut ==

* [http://web.archive.org/20040815133732/dzlit.free.fr/info203.html http://dzlit.free.fr/info203.html]

[[Taggayt:Tameddurt|Benmuhub]]
[[Taggayt:Amaru|Benmuhub]]
[[Taggayt:Talalit deg 1969|Benmuhub]]
[[Taggayt:Lmut deg 2002|Benmuhub]]
[[Taggayt:Lmut deg 33 iseggwasen|Benmuhub]]
