{{infobox biography}}

Ilul-d '''Crif Xeddam''' deg ayyur n Yennayer 2877 (Asegwas imaziɣen) i d-yuzgan d 1927 MTSƐ, deg Taddart N [[At Bumesɛud]] ([[Imsuḥal]]) <ref name=yenn>{{article|langue=|prénom1=A. |nom1=Metref  |lien auteur1=|titre=Culture : « Décès de Chérif Kheddam, ouvrier spécialisé et musicien de génie »|périodique=Le Soir d'Algérie |lien périodique=Le Soir d'Algérie |volume=|numéro=|jour=24 |mois=yennayer |année=2012 |pages= |issn=1111-0074 |url texte=http://www.lesoirdalgerie.com/articles/2012/01/24/print-16-129233.php |consulté le=27 janvier 2012}}.</ref>, yeǧǧa-yaɣ ass n 12 di Yennayer 2962 (Aseggas imaziɣen) i d-yuzgan d ass n 23 Janvier 2012 MTSƐ. <br />

== Tameddurt ==

Imawlan-is d imrabḍen yernu aɣerbaz ibaɛd ɣef wexxam, ihi yuzen-it baba-s ɣer tmaɛmaṛt (tareḥmanit) n At Bujlil. Lamaɛna ur iɛaṭl ara deg-s imi yeṭṭef abrid ɣer [[Lezzayer]] tamaneɣt ad inadi ɣef uxeddim, syin yunag ar [[Fransa]] deg 1947 am netta am ilmeẓyen di lweqt-nni.


Di l'[[Paris]] yezga ixeddem di lluzin maca yeqqar daɣen azawan, solfej d ccna. Isbed tarbaɛt n ccna deg 1954. Mi d yewwi iman-is, yejmaɛ iṣurdiyen yessufɣed aḍebsi-ines amezwaru (seg ljib-is) deg 1955 "yelli-s n tmurt-iw laɛnaya n temɛict-iw". Din din tekcem taɣect n uccenay-a deg ulawen n [[leqbayel]]. Anfaras Pathé Marconi isla yis. Yules-as asufeɣ n uḍebsi amezwaru yerna wiyaḍ am "yelli-s lfamiliya" akk d "inni d ma tḥemelḍ iyi".

Icna-d Crif Xeddam ɣef tmurt d tudert n yal ass n Iqbayliyen, ɣef lɣeṛba d tayri amedya Nadya, ǧeṛǧiṛa, lemri, a leḥbab, ɛacen, zzman, Bgayet telha.
Mi d-yuɣal si Fransa ikcemn ɣer wexxam n ṛadyu anda yexdem nnig 20 isegwasen. Tella ɣures nnuba yettwasnen aṭas, "iɣenayen uzekka" ansi fɣen aṭas icennayen n [[teqbaylit]] am [[Lunis At Mengellat]] i d-yecnan zdat-s "ma truḍ" deg useggas 1967.


Yerna yessufeɣ tizlatin niḍen am "lukan id tettuɣal temẓi" akk d "tenna-yi yemma" anda itcekkir tilawin. Yura daɣen i Nwaṛa yecna yides tizlatin am "nemfaraq ur nxemmem" akk d "ula d nek yewɛaṛ ad ttuɣ".

Crif Xeddam si ger imezwura i d-iskecmen lɛud (Asɣaṛ) d upyano ar ccna n teqbaylit lamaɛna bnadem m’ara isel i tezlatin-is ittḥulfu s rruḥ n teqbaylit tedder deg-sent.
Tesufeɣ [[Taseɛdit Yasin]] adlis s [[tafransist|tefransist]] ma tebɣam ad teɣrem ɣef tmeddurt-is : ''Cherif Kheddam ou l’amour de l’art'', "Crif Xeddam neɣ tayri n tẓuṛi" ɣer tizrigin La Decouverte/Awal, Paris deg 1995.

== Asnulfu ==
Gar tizlatin is timeqqṛanin kteṛ n tiyed, tella yiwet i ugaren tiyed nniḍen, d '''Bgayet''', id yefka tajmilt i [[Bgayet]]

== Tira d timselyutin ==
<references />



Yiwet seg tezlatin-ines :
<center>
Aha kker zwi iman-ik 

Aha kker zwi iman-ik <br />
Am wakken yebbwi-k naddam <br />
Lxiṛ i d tefka tmurt-ik <br />
Din i k yetṛaǧu wexxam <br />
Ṛuḥ a gma lli-d allen-ik <br />
A ttwaliḍ ansi ɛaddan 

Tenniḍ ad beddleɣ amḍiq <br />
Win teǧǧiḍ deg wemḍiq-ik <br />
Wi ɛzizen teǧǧiḍt di ṭṭiq <br />
Tettuḍ lhedṛa n jeddi-k <br />
Uki-d ma telliḍ d uḥdiq <br />
Qbel ad yekfu weɛwin-ik

Ur yenfiɛ wayen i k yexḍan <br />
Muqel kra ɣer deffir <br />
Tesɛid widak i d yeǧǧan <br />
Ur d tefruriḍ deg cekkir <br />
Mmekt id rriḥa imawlan <br />
Mebla ma tkerseḍ anyir

Ger tiṭ ɣer wayen d ǧǧan <br />
Lateṛ nnsen ḥader a t tnekṛeḍ <br />
Mačči d ayen i yetfakkan <br />
Ahat kecc ur teɛlimeḍ <br />
Ur k tsemmiḥen iɣerban <br />
S twenza-k syen i d teffɣeḍ
</center>

=== Tamselyut ===
* [http://www.imyura.net Imyura.net, Amor REKIS]

{{Awwur|aẓawan}}

[[Taggayt:Tameddurt|Xeddam, Crif]]
[[Taggayt:Acennay|Xeddam, Crif]]
[[Taggayt:Aẓawan|Xeddam, Crif]]
[[Taggayt:Talalit n 1927|Xeddam, Crif]]
[[Taggayt:Lmut n 2012|Xeddam, Crif]]
