[[File:Walid-mimoun.jpg|thumb|Lwalid Mimun (2007)]]
[[File:Elwalid Mimoun, Idurar n-arrif, De bergen van de Rif, Wiekelhorst 1, Leiden.jpg|thumb|Idurar n-arrif]]
'''Lwalid Mimun''' d acennay Arifi, ilul g [[Ayt Sidel]] di tama n [[Nnaḍuṛ]] g useggwas n 1959. 

==Tameddurt== 

Yeɣra deg [[Fas]]. Netta tuɣa illa am maṛṛa iwdan n taddart-is : d ameksa (aniči s Terifit), ibda itirar tamja (taqsebt).

Ittcnu ɣef amek teddren, tkkaren imaziɣen d irrifiyen g tmurt-nsen d lbaṭel. Itɛawed tamara n yinni ihajren tamurt-nsen iẓwan ɣer Turuft, yin iwyen tiṛumiyin am g tizlit dwel a mmi inu. Itwasen g Arrif am weni iyifen maṛṛa icennayen n Arrif. D netta g igin ansi tamedyazt n Arrif ttwassen g akk umaḍal, timura n Tmazɣa am Dzayer. Adisk-nes amezwaru ism-is Ajjaj, ifuɣ g iseggasen 1980, g Merruk aql-it itwegdul (leḥkam ur t-teǧǧi ad imzenz).

==Idisken==

''Ajjaj'' (1980)
''Ametluɛ'' (1986)
''Tayyut (Taggut)'' (1997)

==Izlan-ines==

'''Tizlit umi qarn "''Neccin Ssa'''''

ah neccin ssa ! ah neccin ssa
lalla tammurt a nneɣ, nssudum akal nnem
ad nssu cjjur nnem s tidi nnɣ
ad nkerz timura, ad nbeḥḥar tibeḥḥar
ad cem nṣun, ad cem nḥḍa, s min ɣarneɣ d tizemmar
Ad neḍreq i yedbarn, deg ujenna nnem d azegza
wenni i cem icarhen, min yestahedj ad t iẓaṛ
Abrid a waxxa yeẓẓu, yeẓẓu s rḥarrac
ad neggur, ad neggur ar ɣar ad naf tinnewac
yurat & iɣenjit Lwalid Mimun

'''Tizlit umi qarn "''Bu Yidunan''"'''

bu yidunan, bu yidunan, la babak, la yemmak
bu yidunan, bu yidunan, la umak, la ultmak
tɣemyed di tzegurt, xf ak adfel d wunẓaṛ
tcarhed tudert, ul nnek iƐammer
Ṭṭram di tmurt, lmunkar yemɣar
Tisendect tḥart xf ak am ufiɣar
Bu yidunan a bu yidunan, ameṭṭa nnk d nwac
ɣa ad teksed iɣebnan, Ṭṭram ad ibarc
ad tnewwar cejjart, ad yesrewrew wedrar
ɣa ad tḍuw tedbart, zi leqfez ad tugut

yura-t & iɣenj-it Lwalid Mimun

'''Tizlit umi qqaren "''Idurar n Arrif''"'''

Idurar n Arrif i dihan ibedden
Idurar n ssif i dihan isedden
Iḍennaṭ tuɣa din ca n yiwdan qedden
Maca ass a aqqa din ca imeḍran hedmen
Imeḍran n tmaddiwin di tqicciwin ɣemyen
Maca aqqa ɣemyen din, xf ca n targazt cehden
Targazt n ɛabdekrim, targazt n irifiyen
xzart ɣer idurar in, xzart a imezzianen!
ass a yeqqim din ratar n wairaden
ratar n ɛabdekrim d ratar n yimjahden

yura-t & iɣenj-it Lwalid Mimun

[[Category:Acennay]]
[[Category:Arifi]]
[[Category:Tameddurt]]
