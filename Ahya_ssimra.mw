'''[https://www.siwel.info/ahya-ssimra-dernier-recueil-de-nouvelles-de-noufel-bouzeboudja_25592.html Ahya Ssimra] !'''

Ahya Ssimra d azwel n [[yiwen]] n wamud n tullisin id yefɣen ussan-a (Maɣreṣ 2013) deg tmurt sɣur Tizrigin Tira. Tullisin-a yura-ten-tt umaskar Nufel Buzebbuǧa. Ɣas akka yezdeɣ deg tmura n yinig, Nufel yettaru s teqbaylit. Amud-a, yesɛan 8 tullisin, yura-t s tutlayt n yal as, maca nezmer daɣen ad neḥulfu belli yella waṭṭas unadi di tutlayt. Daɣen, tamawt ma negra-tt, ad naf belli di tira n Nufel yella lebni amaynut, yemgaraden ɣef wayen neqqar ɣer umyura nniḍen. Ahat acku tamusni n tutlayin akked tirmit i yesɛa di tsekliyin tiberraniyin i yeǧǧan lebni n tira-s ad yili akka?

Nufel yettmeslay ɣef imdanen n yal as deg tmurt, yal yiwen s tirmit-is, s tmuɣli-ines, s tirga-ines, s wawal akked tutlayt-ines. Aɣanib n tira deg umud-a d aɣanib fessusen, maca id yettawin timuɣliwin n iwudam (personnage) akken tella (amzun deg umezgun), mebla tarewla ula ɣef wawalen-nni iqebḥen. Nufel ur yerri iẓerb i wawal-is. Neɣ ahat i wawal n iwudam id yefren deg wamud-a? Ihi tadrest (censure) ulac acku amaskar yebɣa ad yili d amekdi (fidèle) i taɣect n daxel, i taneffut (âme) d wallaɣ (esprit) n iwudam-is. 

Aɣbalu: Imyura (Tamcumt)

“.. ''ad d-niɣ belli amud-a i yura Nufel yukla ad t-iɣer yal yiwen d yal yiwet, imi d aẓru nniḍen i d-yernan ɣer lebni  n tullist taqbaylit, seg wasmi yessers Belɛid At Ɛli lssas amezwaru i tewsit-a''...”

Di tezwart yura Mass: Aɛmer Lɛufi 

'''Ameskar:''' Noufel Bouzeboudja

'''Tiẓrigin:''' Editions TIRA

Ɣer azwel s teglizit: [http://www.icorn.org/article/ahya-ssimra-damn-it-all-new-book-noufel-bouzeboudja Dagi]
