{{Databox}}
'''Yudas''' neɣ '''Yebdas''' d agellid [[Imaziɣen|amaziɣ]] yegled [[tagelda n Awras]], d aqerru n yiserdasen yettwasnen yegled tagelda n [[Awras|Luras]] yerbeḥ amenkud abizanṭi acḥal d abrid

== tudert ==
Yudas d mmi-s n gma-s n [[Mifanyas]] d aqerru n [[Adrum|udrum]] ula d netta , yenɣa-t Yudas yegra-d mmi-s n ɛemmi-s n [[Masunas]] d agellid , Yudas si zik-is d aqerru n yiserdasen nnan-d fella-s izad di tfulki yefka-as Rebbi tazmert n tzemmurt

Di tazzwara n 535 yella ujiniral abizenṭi Sliman ( Solomon s umeslay-nszen ) yelha d umennuɣ d yimaziɣen n [[Bizasina]] yeffɣen i wawal-nsen , ddan d yiqerra : [[Kusina]] , [[Isdilasas]] , [[Midisinas]] d [[Yurfutis]] . Ifareṣ Yudas tagnit akken ad yennaɣ mgal yiserdasen n Sliman yuwi yid-s 30 000 n yirgazen akken ad kecmen tamnaḍt n Numidya ad awḍen armi d Tigisi ( Ɛin lburǧ tura di Lezzayer ) yuwi yid-s aṭas n yimeḥbas . 

Di 534-535 yerbeḥ Sliman igrawliwen n Bizasina , ihi Yudas yuɣal d netta i d iswi-nsen amezzwaru . Yefka laman i wid ur nemmut ara di tegrawla agi iɛeddan , syin yebda amennuɣ d yiserdasen n Sliman yebdan keččmen deg Lewras 

Yuẓ-d Sliman ɣer tgelda n Lewras , yuwi-d yid-s [[Masunas]] yebɣan ad d-yerr ttaṛ i baba-s d [[Urtayas]] yebɣan ad-d yerr ttar i yiman-is imi yeɛreḍ Yudas ad-as-yekkes tagelda s lemɛawna n ugellid nniḍen qqaren-as [[Mastiɣas]] , yenna-as i Yudas ad d-yeffeɣ i umennuɣ maca tuggdi tekcem s ulawen n yiserdasen-ines rewlen ɣef way-a teḥbes tuffɣa-agi , ikemmel amennuɣ uqbel 537 imi ffɣen yiserdasen i ufus-is di [[Tafsut|tefsut]] n 536

Yuɣal Yudas ɣer tegrawla di 537 mi yeddukel d [[Stutzas]] yiwen seg yimeqqranen yeffɣen i ufus n Sliman seg yiserdasen ibizenṭiyen , yeddukel d uɛdaw-ines aqdim Urtyas igelden iderman n umalu n Luras , maca yexser Stutzas di tgaluft n [[Skalas Bitiris]] ideg ur yettekki ara Yudas . Di 539 yuɣal-d Sliman i ubrid nniḍen s uɣawas amaynut yekcem ul n Luras yuwi idrimen d [[Taklit|taklitin]] n Yudas , Yudas s yiman-is yejreḥ deg uḍar yxtar ad yettwanfu ɣer [[Muritanya]] i yegled umeddakel-is aqbur Mastiɣas 

05 n yiseggasen ardekkal lexsara-agi tekker tegrawla n yiderman n Bizasina , iɛedda Sliman ad t-yeḥbes maca tella d tin iǧehden , xesren yiserdasen-is lexsara meqqren sdat wid n uqerru n yiderman [[Antalas]] , Sliman s yiman-is dinna i yemmut

Di taggara n 545 ifareṣ daɣen Yudas tagnit akken ad yennaɣ daɣen d umenkud abizenṭi yeddukel d Antalas d ugrawliw [[Laɣwatan]] yiwen n ugrawliw aẓar-ines n Yiwendaliyen qqaren-as [[Guntarik]]  , magal ujiniral amanut id-ceyyeɛ Bizenṭa " Jan Trujlita " . Yerra Yudas d Kusina akked Guntarik ɣer umennuɣ di Qerṭaj ma d agrawliw amaziɣ Antalas yerra ɣer Bizasina yezszi-as yettnaɣ d wid yellan deg-s . Rebḥen xas akken yemmut Guntarik d aserdas Artabanis abizenṭi seg uẓar n [[Arminya]] it-yenɣan s lexdeɛ . Cwiṭ umbeɛd uɣalen-d yibizenṭiyen ɣer temdint 

Deg unebdu n 546 yexser Yudas sdat Jan Trujlita ur yezmir ara ad yerwel akken yexdem yakan ilaq ad yaɣ awal i wayen i as-qqaren di 548 yessexdem Jan iserdasen-is akken ad yerbeḥ wid n Abtalas d ugrawliw amaynut Karkasan . Di taggara n tudert-is yettwaxdeɛ Yudas nɣan-t yibizenṭiyen
