'''Awras''' d tama n yedraren tezga-d deg ugafa-agmuḍan (nord-est) n tmurt n [[Ldzayer]] (gar twilayin n [[Tbatent]], [[Tixencelt]], [[Um Lebwaqi]], [[Suq Ahras]], [[Tbesset]] ed [[Tibeskert|Tbeskert]]. Adrar aɛlayan akk deg Wewras d taqacuct n [[Celyet]] ay yesɛan 2.326 n lmitrat. Idraren n Wewras kkan fell-asen yiɣezran d ilqayanen (am [[Iɣzer Amellal]] ed [[Iɣzer n Lɛebdi]]), am wakken ay llan deg-sen yicerfan d imeqranen am wid n [[Lqenṭra]] ay yellan seg zik d abrid gar ugafa (nord) ed uneẓruf (ṣṣeḥra) n Ldzayer. 

==Amerzuy==

Imezdaɣen n Wewras d [[Icawiyen]], d tagrawt n Yimaziɣen ay mazal ssawalen iles amaziɣ (tacawit). Zik, d taqbilt tamaziɣt n Yeẓnagen ay izedɣen idraren-a, yerna nnuɣen s teqseḥ akked [[Rruman]] akken ur ten-ttajjan ad d-kecmen akal-nsen. D acu kan, Ṛṛuman ssawḍen ad bnun snat temdinin timeqranin deg Wewras: [[Timgad]] ed [[Taẓult]]. 

Deg tallit n Yiwendalen, Imaziɣen n Wewras nnuɣen daɣen akken ad ḥudden akal-nsen. Deg lqern wis 8, tagellidt tamaziɣt [[Dihya]] (ay yellan, ahat, tettḍafar asɣan uday), tennuɣ ed Yinselmen. Deg lqern wis 11, asmi ay d-uwḍen Waɛraben imessukal n [[Banu Hilal]] (ay yeddren ɣef tlisa n wenẓul [sud] n Wewras), snernan azraɛ n [[taɛrabt]] deg tama-a, dɣa d aya ay yejjan aṭas n Yimaziɣen ad walin iman-nsen ula d nitni d [[Aɛraben]]. 

==Amezruy Atrar==

Deg tallit n [[Amgaru n Ldzayer|wemgaru n Ldzayer]] ([[1954]]-[[1962]]), tama n Wewras d tin aydeg d-yella yimenɣi d ameqran aṭas gar yemjuhad idzayriyen ed yiɣallen ifrensisen. 

==Tadamsa==

Tama n Wewras d tin aydeg terbeḥ tfellaḥt n yirden ed temẓin, yerna imesdurar n tama-a sfulluḥen daɣen isekla n yigumma (arbres fruitiers). Ma d timiwa n wenẓul n Wewras, d tikiwanin aṭas yerna imezdaɣen-nsent ddren s tkessawt n tɣeḍḍen ed wakraren.

[[Category:Tarakalt]][[Category:Dzayer]][[Category:Adrar]]
