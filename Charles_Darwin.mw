{{infobox biography}}
'''Charles Darwin''', d yiwen n [[amusnaw|umusnaw]] n ugama aglizi yettwassnen s tiẓri-s ɣef [[tamhazt|temhazt]], ilul di [[Shopshire]], deg [[Legliz]], ass n 12 deg [[Fuṛaṛ]] 1809, yemmut di [[Dawne]] ass n 19 n [[Yebrir]] 1882. Imuhal-is ɣef temhazt n telmas timuddirin zgan-d d wid yessegrawlen tasnudert segmi d-yessufeɣ adlis-is [[Iẓuran n telmas]] deg useggas n 1859. Yuɣ lḥal akken yella icaɛ yisem-is gar imassanen s inadiyen i iga, yessker yiwet n turda i d-yeqqaren belli tilmas akk timuddirn yellan zemrent ad ilint seg yiwen neɣ si kra kan n ijaddiyen ucriken i d-uɣent aẓar armi nehzent ɣef teɣzi n wakud, s twisi n wayen iwumi qqaren [[afran agaman]]

Di tilawt, mačči d netta i yennan d amezwaru belli amdan yeqqers-d seg ibki (aḥallum, iddew) acku yezwar-it ɣer waya [[Jean-Baptiste Lamarck]] s xemsin iseggasen, ulamma tazrewt-is netta ɣer tikti-nni daɣ i tettawi yerna tessegza lumuṛ s telqey ; baqi segmi d-yeffeɣ udlis-nni-ines yuɣal yegget fell-as wawal d unṭag deg ijernen d wanda nniḍen, ladɣa si tamwin timasɣanin (imdeyynen) i iwalan deg-s ankaṛ n wamek i yettwassen uxlaq n ddunit d wayen yettidiren sɣur Rebbi, meḥsub werǧin i d-yelli Adem neɣ Ḥewwa am akken i t-id-nnant tektabin tuɣrisin. Ihi ur d-dduklen yid-s imassanen s tidet armi d aseggas 1870 i yernan walan tidet-is ɣer wiyaḍ deg wayen yerzan tiẓri n temhazt i d-yessumer, dɣa din i tebda tdarwinẓrit tettaɣ abrid deg ubeddel n tmuɣliwin tinudranin armi d-wwḍen wallalen imaynuten di lqer wiss 20 i itebbten awal-is ccek ula ɣef ufran agaman i yellan tuɣ yezzi-yas ccekk.

[[category: tameddurt]]
