[[Tugna:Charles Darwin 1880.jpg|thumb|Charles Darwin 1880]]
'''Charles Darwin''', amassan n ugama aglizi, ilul di Shopshire ass n 12 deg furar1809, yemmut di  Dawne ass n 19 deg ibrir 1882. Imahilen-is ɣef temhazt<ref>Tamhezt : évolution</ref> n telmas<ref>Talmest, tilmas : espèce</ref> timuddirin ḍḥan-d d wid yessegrawlen tasnudert segmi d-yessufeɣ adlis-is Iẓuran n telmas deg useggas n 1859. Yuɣ lḥal akken yella icaε yisem-is gar imassanen s inadiyen i iga, yessker yiwet n turda i d-yeqqaren belli tilmas akk timuddirn yellan zemrent ad ilint seg yiwen neɣ si kra kan n ijaddiyen ucriken i d-uɣent aẓar armi nehzent ɣef teɣzi n wakud, s twisi n wayen iwumi qqaren afran agaman.

Di tilawt, mačči d netta i yennan d amezwaru belli amdan yeqqers-d seg uḥallum (ibki, iddew) acku yezwar-it ɣer waya Lamark s kra n teεcertin iseggasen, ulamma tazrewt-is netta ɣer tikti-nni daɣ i tettawi yerna tessegza lumuṛ s telqey ; baqi segmi d-yeffeɣ udlis-nni-ines yuɣal yegget fell-as wawal d unṭag deg ijernen d wanda nniḍen, ladɣa si tamwin timasɣanin (imdeyynen) i iwalan deg-s ankaṛ n wamek i yettwassen uxlaq n ddunit d wayen  yettidiren sɣur Rebbi. Ur d-dduklen yid-s imassanen s tidet armi d aseggas 1870 i yernan walan tidet-is ɣer wiyaḍ deg wayen yerzan tiẓri n tehezt i d-yessumer, dɣa din tebda  tdarwinẓrit tettaɣ abrid deg ubeddel n tmuɣliwin tinudranin armi d-wwḍen wallalen imaynuten di lqer wiss 20 i itebbten awal-is ccek ula ɣef ufran agaman i yellan tuɣ yezzi-yas ccekk.

...........................
Taɣbalut : ablug n Samir Tighzert
