'''Paragway''' d tamurt tamecṭuḥt ay d-yezgan deg tlemmast n [[Tamrikt n Wenẓul|Temrikt n Wenẓul]]. Tajumma-nnes 406.752 km2 (yikilumitren imkuẓen). Zedɣen-tt 6.349.000 n yimezdaɣen (Iparagwayen).

==Tarakalt==

Tamurt-a ur tesɛi ilel. Seg utaram (lɣerb) tḥudd-itt-id [[Bolivia]], seg ugafa (nord) ed wegmuḍ (ccerq), tḥudd-itt-id Brizil. Seg wenẓul, tḥudd-itt-id Terjentint. Anezwi (climat) n tmurt-a d agrawi (humide) deg wegmuḍ yerna d akiwan deg utaram.

==Tutlayin n Paragway==

Deg Paragway, medden ssawalen, s umata, [[taspenyulit]] ed [[Tagwaranit|teguaranit]]. Taneggarut-a d iles n Yihendiyen ineṣliyen n tmurt. Amur ameqran seg yimezdaɣen n Paraguay d [[Ikaṭuliken]].

==Amzeruy n Paraguay==

Deg 1537, Aspenyuli [[Juan de Salazar]] yessebded tamdint n [[Asuncion]] (tamaneɣt n tmurt). Sakkin, Paraguay teqqel d tahrest (colonie) taspenyulit arma ay d asmi tuwey azarug-nnes (indépendance) deg 1811.

Gar 1865 ed 1870, yenker wemgaru gar Paraguay akked tmura n [[Tamsist n Kraḍ|Temsisit n Kraḍ]] (Triple Alliance - [[Brazil]], [[Tarjentint]] ed [[Urugway]]). Deg wemgaru-nni, Paraguay tesṛuḥ aṭas n wakal ed yergazen. Maca tessaweḍ ad d-tḥelli tama n Chaco asmi ay tga amgaru akked [[Bolivia]].

[[Category:Timura n Ddunit]][[Category:Timura n Temrikt]]
