{{Databox}}
'''Mariah Carey''' (tlul deg 27 Meɣres 1970 deg [[Huntington]], awanak n [[New York (Awanak)|New York]]), d tacennayt tamarikanit ay icennun s uɣanib (style) n [[R&B]], yerna d tasegbart (actrice). 

==Amecwar-is==

Tebda amecwar-nnes n ccna deg 1990 s tellalit (uɛawen) n [[Tommy Mottola]] ay iqeddcen deg termist n [[Columbia Records]], yerna tejwej yid-s deg 1993. Dindin kan, Carey tuwey cciɛa d tameqqrant yerna d teqqel d nettat ay d tacennayt yettnuzun aṭas akk ɣer termist n Columbia Records. Deg 1997, temsefraq d Mottola, dɣa tebda tessekcam kra n ṣṣifat n uɣanib (style) n [[Hip-Hop]] deg uẓawan-nnes, d acu kan, asmi ay teḥbes aqeddic-nnes akked termist n Columbia Records, deg 2001, tenqes cciɛa-nnes. 

D aya ay tt-yejjan ad testenyi leɛqed n 80 n yimelyunen n yidularen akked [[Virgin Records]]. Deg useggas-nni daɣen tga-d yiwen n usaru, Glitter, yerna d nettat ay d-yecnan tizlatin-nnes, maca asaru-a ur d-yessekcem aṭas n yedrimen yerna Mariah Carey tekka ɣef yiwet n tallit n leḥzen d taweɛrant ussan-nni. Deg 2002, testenya yiwen n leɛqed akked [[Island Records]]. Ɣas ma yella ur tessaweḍ ad d-tessekcem aṭas n yedrimen deg yiseggasen imezwura ay d-iḍefren, Mariah Carey tessuffeɣ-d album-nnes The Emancipation of Mimi deg 2005, d win ay as-d-yerran cciɛa-nnes tameqrant. Carey tuwey-d amecwar n wugar n 20 n yiseggasen deg uẓawan yerna tessenz ugar n 200 n yimelyunen n walbumen, iḍebsiyen n usinglen akked yeklipen (gar-asen 63 n yimelyunen n walbumen kan). Deg yiseggasen n 1990, d nettat ay d tacennayt ay yessenzen aṭas akk n yiḍebsiyen deg umaḍal. Carey terbeḥ-d daɣen semmus (5) warrazen n [[Grammy Award]].

[[Category:Tameddurt]][[Category:Acennay]]
