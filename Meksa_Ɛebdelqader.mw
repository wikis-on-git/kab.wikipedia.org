{{Infobox Aẓawan (anaẓuṛ)
 | arkawel            = aɣucan
 | isem               = Meksa Ɛabdelqader <br /> ⵎⴻⴽⵙⴰ ⴰⴱⴷⴻⵍⴽⴰⴷⴻⵔ 
 | tugna              = Meksa (chanteur kabyle Algérie).jpg
 | aglam              = Ɛabdelqader Meksa (Paris 1980)
 | taselfest          = 
 | isem talalit       = 
 | talalit            = {{azmez|4|yunyu|1954}}
 | talalit amḍiq      = [[Mira]], taɣiwant [[Timizart]]
 | tamurt aẓar        = [[Tamurt Leqvayel]]
 | lmut               = 
 | lmut amḍiq         = 
 | asadur             = [[Acennay]]
 | asadur nniḍen      = 
 | tawsit             = Ccna aqbayli
 | allal              = [[Taɣect]]<br />[[Snitra]]<br />
 | iseggwasen tawuri  = 
 | anfaras            = 
 | tizrirtin          = 
 | asmel unṣib        = 
 | imasladen imiranen = 
 | imasladen iqdimen  = 
 | lǧiran             = 
 | logo               = 
}}
'''Meksa Ɛabdelqader''' ilul di [[4 yunyu]] [[1954]] di taddart [[Mira]] n tɣiwant [[Timizart]] i d-izgan di lɛerc n [[At Jennad]] di temnaṭ n [[Tizi Wezzu]]. Asmi i yeweḍ 6 isegwasen di lɛemr-is, idda d imawlan-is ar temnaṭ n [[Blida]] anda isɛeda aṭas iseggasen uqbel ad yuɣal ad izdeɣ di 'la pointe pescade', di tama n [[Buluɣin]] di [[Dzayer|Lzzayer]] tamanaɣt. Yella isɛa 22 iseggasen asmi yunag ar [[Franṣ]]a, anda yella izdeɣ di [[Épinay]], [[Paris]]. Din Meksa illa ixeddem di [[tasenselkimt]] (informatique) illa yettidir d yiwet n tefranṣiṣt isem-is Natali. Deg useggas n 1980 yesɛa-d yid-s taqcict umi yefka isem [[amaziɣ]] : Masiba.

Dɣa deg ṣenduq id yuɣal si tmurt Franṣa ar taddart-is Mira. Imi issufeɣ iman (tarwiḥt) ass n [[30 tuber]] [[1988]] di yiwet n laksida n tkarust di [[Créteil]]-Paris. Ar assa tamettant ines illa deg-s asurdu (ccek) aken iqqar gma-s amecṭuḥ id yewwin ṣur-as (ljetta-s) ar tmurt si Paris. Kullec izmer ad yilli: izmer ad yilli anecta ikad si 'le racisme' n ifranṣiyen, imi imiren anecta iqwa nezzeh di tmurt n [[Victor Hugo]].  U daɣen izmer ad yilli dayen nniden: ur ilaq ara a nettu tamettant n Dda [[Lmulud Mɛemri|Lmulud At Mamer]] id yellan deg kra n wagguren kan mbaɛd n tin n Meksa imi sebba n tmettant-nsen d yiwet. Ma nerra ar imeslayen n Natali, i d-nuder s ufella, tenna: af wayen i s d-nnan wid isexsayen times (Les pompiers), illa win i t-iwten maca ur zrin anwa. Ulac acemma n tbut af waya. Ayen ilaq ad tezrem belli imut deg yiwet n tesqamut n temsulta di Kritey (Commissariat de police de Créteil). 

Nek urjin ad ttuɣ ass nni asmi i-mut Meksa, cfiɣ d yiwen uɣmis i-ḥemleɣ ad-ɣreɣ nezzeh imiren i d-ifkan isallen n tmettant n Meksa: waki d 'Algérie Actualité', id ittefɣen yal amalas aken tezram ahat.

Iwaken kan ad smektiɣ daɣen belli tasfift tanegarut n Meksa, isem-is ''Amɣar Azemni'', u tefɣed deg useggas n 1988: kra imalasen kan uqbel ad yemmet. D lewhayem amek di tesfift aki, tella yiwet n tezlitt anda t heder-d af tuɣalin ar tmurt deg uṣenduq.

==Amek id yussa s anar n ccna?==

Meksa illa meẓẓiy asmi i s-tekcem tayri n ccna s d uẓawan s ul-is. Deg 1973 ikcem ar umaṭaf wis 2 n Rradyu taɣelnawt n Lzzayer i waken ad itteki di yiwet n tarbaɛt uceqquf umezgun. Deg 1975, ijja Rradyu s anar n ccna. Yella ger tasuta tamaynut inazuren id yufraren deg segwasen n 70, ger imezwura n ccna i fkan azal muqqran i tezlit tazwawt tartart, am [[Ferḥat Mhenni]], Mjahed Ḥamid, [[Yidir]], [[ǧamal Ɛellam]], Menad, [[Ccix Nuredin]], d wiyad. Zemreɣ ad ini-ɣ belli Meksa illa d win i sexdamen di tezlatin ines ugar n wawalen neɣ imeslayen ur nesexdem ara s ṭaqa imiren. Ad smekt-iɣ kan belli deg seggasen n 70-80 macci aṭas, ladɣa wid izedɣen timdinin, illan i snen awalen am: Isalen, Agdud, Tagrawla, Tafsut, Dujenbir, Idles, Agellid, … Daɣen di tezlatin-is iḥekud Meksa lawayed-neɣ (Anzar, Yimecreṭ, …) d tmucuha-neɣ (Lunǧa, Zelgum, …) akw d umezruy imaziɣen d igeliden nsen am Masinisa d Gaya. Anecta ahat ur d yettili ara lukan ur yelli Mas Muḥ Cerbi, i yeklalen tajmilt muqren, d netta i ttaken imeslayen i Meksa. Usmekti kan Muḥ Cerbi, d yiwen umeɣnas n tmaziɣt  u d-amyaru af umezruy imaziɣen i ttwasnen.

==Iḍebsiyen n Meksa==

Deg segwas n 1975 id isufeɣ adebsi ines amezwaru umi isem-a Tasfut. Asegwas id yernan, yunag ar Franṣa, anda i sekles adebsi wayed azwel-is: Taɣuzi deg idles, anda lant yakw tuɣac i-s-yettwasen Meksa am Asif Asif, Anzar, Timecreṭ, …ur nettu i lebda imi fazent nezzeh. Deg segwas n 1979, Meksa icna di tzzeqa n Aṭlas di Lzzayer tamanaɣt zdat n waṭas id yusan a s-inezhen. Deg segwas-a dɣa i sekles adebsi wayed umi yefka isem n: Tagrawla, anda llant tuɣac am Masinisa, Tafunst igujilen, Zelgum, … d tuɣac usaki id ismektayen azwaw, neɣ amaziɣ s umata, amezuy ines d taɣarma ines iqburen. Anecta yussad swaswa kan imi asegwas wayed, aken tezram yakw ussant-ed tedyanin nni n Tafsut n 80. Dɣa deg segwas aki, i sekles Meksa adebsi ines wis krad izwel-is : Amnekcem, anda yerra tajmilit ilmezyen n tefsut imaziɣen. Isyin akin Meksa iḥbes d acḥal isegwasen armi d 1988 anda i sekles, aken id nenna s uffela, adebsi-is aneggaru (Amɣar azemni), kra imalasen kan uqbel ad imet.

==Tagrayt==

Wid iḥedren asmi i yenṭel Meksa, qaren-d ayen i ttuɣaḍen, asmi imut ulac aṭas n medden, ula d yiwen unazur, neɣ uneɣmas id yussan ad iḥḍer i tenṭelt-is. Acku anecta imi Meksa illa di tudert-is d yiwen ur iḥemlen ara ad isken iman-is (être médiatisé), ad ittwasen, neɣ ad yilli dima deg iɣmisen neɣ di ôadyuwat, wama tilizri imiren ur d tṣaḥ ara i nekwni s imaziɣen. Meksa isɛa kan yiwen n iswi: ad isawed s ṣut-is d uẓawan-is i fazen, leḥmala n idles-neɣ  ar imezzaɣ n yal azwaw i waken a t id ismekti yal tikelt ara s-isel belli isɛa amezuy meqqren, ur ilaq ara ad iḥqer iman-is. 

Tura nezmer ad n-ini izen ines atan yeweḍ imi deg segwasen aki innegura, d ayen i sefraḥen ma nettwali aṭas n tejmilin i s-ittuɣalen i sya w sya. U aṭas i t-id ismektayen, ama deg ismal neɣ deg iɣmisen neɣ di tilizri n tmaziɣt neɣ. Dɣa ad smektiɣ kan belli tilizri aki t heḍred aṭas af Meksa ussan aki yezrin. Daɣen deg ussan n 23-24 uwenbir 2006, taddukli tadelsant [[Yusef u Qasi]], n taddart Mira, akw d wexxam n yedles Mulud At Mamer n Tizi-Wezzu, heggan-d yiwen n wahil ilmend n tejmilt unazzur Meksa. Tagara yaki daɣen aṭas n-yeɣmisen n tmurt i d ihedren af Meksa. Di Muriyal tella-d yiwet n tameɣra muqren ass n 16 dujenbir 2006: ‘Kabylie Spectacle’ anda tellad yiwet tejmilit i Meksa s wudem ur usrid yiwen unazur icna-d kra n tezlatin n Meksa u waken tasuta tamaynut di Kanada ad zren d anwa-t Meksa.

Ayen i zemreɣ a tidernuɣ di tagara af Meksa, greɣ tamawt s kra n win i slan neɣ ara yeslen i tuɣac-is, s zux ad yini nek d azwaw neɣ d amaziɣ, s umata. S kra n wid umi fkiɣ adebsi usid i sɛig n Meksa, u yufa-d lḥal ur t-sinnen ara uqbel, nnan-iyi d: Aqlaɣ n caṭew, dayen ifazen madi , neɣ aken id qqaren tikwal kra s t-franṣiṣit ‘C’est sublime, c’est magnéfique, c’est génial’. Lḥaṣul Meksa, ma s isel wemdan, i zmer ad yer yal yiwen iruḥen ad yeceḍ ad yuɣal ar laṣel. Tuɣac-is yakw katet s ul srid u smekt-ayen-d taneṣlit. Ayen yakw i yecna isɛa anamek, isɛa azal, ama af Tayri (Lunǧa, …), d lawayed (Anzar, Timecreṭ, …), d amezruy (Gaya agellid n Numidya, Masinisa), lferf d leḥzen (Tafsut, Asif Asif, …), Timucuha (Tafunsat igugilen, Zelgum, …). Dɣa ad ferṣeɣ tagnitt, i win urjin isla i Meksa, neɣ win ibɣan a s-isel i waken a t-id smekti, izmer ad yerzu ar wesmel aki: [http://www.youtube.com/watch?v=7DE8lOGvd_o]

Amek ur tcerwem ara, ma teslem i meslayen icban wi:

:Anzar! Anzar! 

:At-tebbw nneɛma bbwedrar 
:Anzar, Anzar 
:At-ternu tin n uzaɣɣar 
:Assa an-ncebbeh i wɣ-ɣwenja 
:A d-nezzi merra i tudrin 
:An-necnu maççi d kra 
:Tulawin s taɣratin 
:Ay Anzar awi-d lehwa 
:Ad swent yakw tebḥirin

:Anzar, Anzar ...

:Ay Anzar awi-d aman 
:Kkawent tferkiwin 
:Teslid merra s isalan 
:Ttxil-ek uɣɣal-aɣɣ-d d aɛewin 
:Awi-d kra din yellan 
:Yezra yired t-temzin

:Anzar, Azar ...

:Akal ifud ur yeswa 
:Kawent ula t-tizemrin 
:Tala tuɣɣal s nnuba 
:Hejbent fell-as tlawin 
:Nebbwi-k d acewwiq i cnna 
:Ttefrent fell-ak tudrin

:Anzar, Anzar ...

Isem-ik d imesli-k (ṣut-ik) a Meksa atan ad yeqqim i lebda. 
D Dda [[Lmulud Mɛemri|Lmulud At Mamer]] id inna-n: Yella yiwen yella ulac-it, yella wayeḍ ulac-it yella.

==Tamselyut==
* http://www.tamazgha.fr
* tasemlilt tamezwarut sɣur R. Begnan

[[Taggayt:Tameddurt|Meksa]]
[[Taggayt:Acennay|Meksa]]
