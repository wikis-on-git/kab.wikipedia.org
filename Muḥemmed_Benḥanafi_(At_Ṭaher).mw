'''Muḥamed Benḥanafi''' naɣ At Tahar Muḥamed, d anaẓur muqren deg umezruy n yedles azwaw. Ilul deg 1927 di taddart Sidi Atmane di tama n Larbɛa n At Wasif.

Illa iznuzu lkettan di temnaṭ n Tihert. Di tegrawla n uwenbir 1954, illa d lkumisar di tama tis snat di Tihert. Asmi tebbwi tmurt azarug, ikcem-ed Muḥamed Benḥanafi ar tɣiwant n Lezzayer netta d twacult-is, u yebda ixedem di radyu tis snat. Ibda s nuba isefra umi isema "leqlam ajedid", imiren ixdem nuba i warrac umi isema "tibḥirin dijejigin u-d-waman isemaden igsefraḥen arrac imecṭuḥen". Aṭas n warac i ɛdan ar ifasen-is, i yuɣalen d inazuren n tezlit tazwawt am  Ḥabib Mulud d Nwara. Illa daɣen ixdem di tedwilt n "icenayen uzekka" anda ɛedan inazuren am : Malika Dumran, [[Lwennas Meɛṭub]], Ğamal Fraḥi, At judi Saɛid, Dalil Umar, Malḥa, Anisa, Cabḥa. S 1963 asmi ibda ar radyu, iḥbes kan si 1993 ar 2001, lamaana yuɣal-ed s yiwet n tedwilt, isem-is "ɣaf yir lkanun". 

Yura aṭas isefra i inazuren muqren am Ğamal Cir, Yidir, Meğahed Ḥamid, Arezqi Buzid, Atmani, Ṭawes, Qasi Abğawi, Yasin Babasi, Malḥa, Cabḥa, Wrida, Fella, Lğida Sɣira, Zahya, Mulud Ḥabib, Cerif Xeddam, Bensliman Muḥamed, tarbaɛt n Faḍma n Sumer.

[[Taggayt:Tameddurt|Benḥanafi]]
[[Taggayt:Amaru|Benḥanafi]]
[[Taggayt:Taẓuri|Benḥanafi]]
