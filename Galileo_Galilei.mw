[[Image:galilee.jpg|thumb|250px|right|Galileo Galilei]]

'''Galileo Galilei''' d amussnagamaw , d amussnayyur , aẓar-is n tmurt n Ṭelyan. D yiwen gar wid I d-igren lsas I tussnagama tamirant. Gar wayen iqdec Galili d Kepler, irfed-iten [[Isaac Newton|Newton]] I leqdic-is.
Galili isnulfa-d s wacu issaked aggur, isken-d tiderra (ccwami) illan ɣef iṭij. D Galili I d-yufan isafen illan ɣef aggur d igensawen  imeqqranen n Jupiter d udmawen n Venus.

Deg tussnaugama, Galili yufa-d alugen n uɣelluy n tfekkiwin d umussu uzlig.
Deg umezruy, Galili iqqim d azamul n umennuɣ n tlelli n usnulfu mgal adabu d tmedlin terra teglizt ɣef imusnawen n imiren.

Galileo Galilei ilul di Pise (Ṭelyan), ass n 15 di furar 1564.
Irfed-ed tamussni ines tamezwarut sɣur imdeyynen n Vallombroso. Syin akkin, deg usseggwas 1581, ikcem ɣer tesdawit n Pise, iɣra tussna n tijjit. Deg usseggwas n 1585 eǧǧa tasdawit I wakken ad iɣer tafilusufit d tussnakt.

Deg usseggwas 1589, Galili yuɣal d aselmad n tussnakt di tseddawit n Pise. Iffeɣ d anelmad, ikcem d aselmad.
Seg usseggwas n 1592 armi d asseggwas n 1610 eǧǧa aselmed di Pise, yuɣal ar tesdawit n Padoue.

Di Padoue, Galili isnulfa-d tamacint n usmiḍen u yufa-d alugen n uɣelluy n tfekkiwin.
Deg usseggwas n 1595, ikki di temlilit imussnawen ɣef tiẓri n Kupernik d turda  n Aristote d Polémée. Dɣa, anagar tiẓri n Kupernik I d-izgan ɣef tmuɣli-s, teccur as tiṭ.

Deg aggur n dujenber, asseggwas n 1609, Galili isnulfa-d atiliskup, i d-isemwɣaren taɣawsa s 20 iberdan. S yis I d-iẓra idurar d imdunen illan ɣef aggur. Galili yufa-d diɣen igensawen itezzin I Jupiter.
Ayen I d-yufa akka, issuffeɣ it-id deg meɣres usseggwas n 1610 deg udlis Amaznay Igenwan .

Galili yuɣal ittwasen, ibedd d amussnak di Florence.
Deg usseggwas n 1610, ifka-d amḍan n udmawen n Venus (ayen illan mgal wayen I d-inna Ptolémée).

Ifilisufen rran deg idis ayen inna Galili, acku umnen s wayen I d-inna Aristote, imi d afilusuf am nutni.
U deg usseggwas n 1612, Galili issuffeɣ-d diɣen adlis ɣef umimeḍ n tfekkiwin (imgaraden d tiktiwin n iselmaden n Florence d wid n Pise). Iffeɣ I ibardan Galili!

Deg usseggwas n 1613, Galili issuffeɣ-d adlis nniḍen ɣef tderra illan ɣef iṭij, isken-d tidett n tiẓri n Kupernik.
Iffeɣ wawal gar medden, akken ayen inna Galili d ayen I wumi ur zmir wallaɣ, d leḥram u d ankar n ddin. Deg usseggwas n 1614, ittuzenz. Dɣa, yura tabratt I deg d-isefruri tiktiwin ines u I deg d-inna d akken d awezɣi ad ittwaqdec ddin I tussna, Imdeyynen ur asen ilaq ara ad gren iman-nnsen di tussna imi tikli n ddin d tin n tussna mgaradent. Yiwet ayen d-nna inta ur zmir ad ibeddel negh ittwabeddel, tayeḍ ayen d-nna d ayen id-isnulfa umdan u kra n win ar d-yafen kra s nnig-s a t-yarbu.

Deg usseggwas n 1616, teɣli-d tadrest ɣef idlisen n [[Nikula Kupernik|Kupernik]], ɣef waya iɣetlen Galili I wakken ad yanef daɣen netta tiẓri n Kupernik.
Di 1624, Galili ibda adlis-is Dialogue sur les marées, deg win id-imeslay ɣef turdiwin n Ptolémée d tid n Kupernik. Deg usseggwas n 1630, Imdeyynen, fkan turagt ad d-iffeɣ udlis-a, di Florence. Di 1632, iffeɣ-d ihi udlis-a, maca beddlen-as azwel, yughal d Dialogue sur les grands Système. Ɣas s turagt n ubadu I d-iffeɣ udlis-a, ɣran as-d si Rome ad t-carɛen u deg usseggwas 1616, iɣli-d uẓmaẓ fell-as akken ur d-ittader la s tmeslayt la s tira ɣef unagraw akupeniki.

Deg usseggwas 1633, Galili ikcem ar taẓult, itturez I lebda. Di tal tasdawit serɣen idlisen-is. I tmes imi fkan tiktiwin ines!
Armi d asseggwas 1992, Abatikan (Vatican) ikez (yufa d tidett) s war-taɣdemt i d-igla ɣef uqerruy n Galili.</div>

=== Tamselyut ===
* [http://www.imyura.net Imyura.net, Sɣur Mack A.U d Yusef A.I]

[[Taggayt:Tussna]]
[[Taggayt:Tameddurt]]

[[als:Galileo Galilei]]
[[an:Galileo Galilei]]
[[ar:غاليليو غاليلي]]
[[ast:Galileo Galilei]]
[[az:Qalileo Qaliley]]
[[bg:Галилео Галилей]]
[[bn:গ্যালিলিও গ্যালিলি]]
[[bs:Galileo Galilej]]
[[ca:Galileo Galilei]]
[[cs:Galileo Galilei]]
[[da:Galileo Galilei]]
[[de:Galileo Galilei]]
[[el:Γαλιλαίος Γαλιλέι]]
[[en:Galileo Galilei]]
[[eo:Galilejo]]
[[es:Galileo Galilei]]
[[et:Galileo Galilei]]
[[eu:Galileo Galilei]]
[[fa:گالیله]]
[[fi:Galileo Galilei]]
[[fr:Galileo Galilei]]
[[ga:Galileo Galilei]]
[[gd:Galileo Galilei]]
[[gl:Galileo Galilei]]
[[he:גלילאו גליליי]]
[[hi:गालीलेओ गालीलेई]]
[[hr:Galileo Galilej]]
[[hu:Galileo Galilei]]
[[hy:Գալիլեյ Գալիլեո]]
[[ia:Galileo Galilei]]
[[id:Galileo Galilei]]
[[io:Galileo Galilei]]
[[is:Galíleó Galílei]]
[[it:Galileo Galilei]]
[[ja:ガリレオ・ガリレイ]]
[[ka:გალილეი, გალილეო]]
[[ko:갈릴레오 갈릴레이]]
[[ku:Galileo Galilei]]
[[la:Galilaeus Galilaei]]
[[lad:Galileo Galilei]]
[[lb:Galileo Galilei]]
[[lt:Galilėjas Galilėjus]]
[[lv:Galileo Galilejs]]
[[mk:Галилео Галилеј]]
[[ml:ഗലീലിയോ]]
[[mr:गॅलिलियो]]
[[mt:Galileo Galilei]]
[[nds:Galileo Galilei]]
[[nl:Galileo Galilei]]
[[nn:Galileo Galilei]]
[[no:Galileo Galilei]]
[[pl:Galileusz]]
[[pms:Galileo Galilei]]
[[pt:Galileu Galilei]]
[[qu:Galileo Galilei]]
[[ro:Galileo Galilei]]
[[ru:Галилей, Галилео]]
[[scn:Galileu Galilei]]
[[sco:Galileo Galilei]]
[[sh:Galileo Galilej]]
[[simple:Galileo Galilei]]
[[sk:Galileo Galilei]]
[[sl:Galileo Galilei]]
[[sq:Galileo Galilei]]
[[sr:Галилео Галилеј]]
[[sv:Galileo Galilei]]
[[ta:கலீலியோ கலிலி]]
[[th:กาลิเลโอ กาลิเลอี]]
[[tl:Galileo Galilei]]
[[tr:Galileo Galilei]]
[[uk:Галілей Галілео]]
[[vi:Galileo Galilei]]
[[zh:伽利略·伽利莱]]
[[zh-yue:伽里略]]
