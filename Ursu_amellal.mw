{{Automatic taxobox}}

'''Ursu amellal''' (isem alatini: Ursus maritimus), d aɣersiw asuṭṭaḍ seg twacult n wursuten, yedder deg tmiwa tugrisin ay d-yezzin ɣef [[Agaraw Arkti|Ugaraw Arkti]] (deg ugafa n [[Kanada]], [[Rrus]] ed Skandinavya). Ursu amellal d yiwen seg yiɣersiwen imeccaksumen (carnivores) imeqranen akk deg umaḍal: yezmer ad yaweḍ ɣer 2,5 n lmitrat deg leɛlu (mi ara tebded ɣef yiḍarren-nnes n deffir), yerna iwezzen azal n 7 n yiqenṭaren. 

Tafekka n wursu-a d tamellalt s lekmal-nnes, yerna aya yettɛawan-it ad yessedreg iman-nnes deg temlel-nni n wedfel ed wegris aydeg yeddren. Seg tama niḍen, cceɛṛ-nnes d yeqquffi (d azuran), yerna d win ay yettarran fell-as asemmiḍ. Ursu amellal yettɛumu deg waman isemmaḍen n Ugaraw Arkti, am wakken ay yezmer ad yazzel s tɣawla d tameqrant ɣef wegris. Yesɛa anzad ula ddaw yiḍarren-nnes i wakken ur ittecceḍ deg wedfel, yerna yettṣeyyid iselman ed yidemriyen (phoques).

[[Category:Aɣersiw]]
