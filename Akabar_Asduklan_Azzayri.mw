'''Akabar Asduklan Adzayri''' (s tefrensist: ''Parti Communiste Algérien''), d akabar asduklan ay d-sbedden yimeɣnasen ifrensisen n [[Ldzayer]] ([[iḍarren iberkanen]]) akked yineṣliyen idzayriyen. 

==Tallalit==

Akabar-a ilul-d deg 1920 yerna yella d afurk n [[Akabar Asduklan Afrensis|Ukabar Asduklan Afrensis]]. Maca deg 1936, yeqqel d akabar i yiman-nnes (s uttekki n [[Maurice Laban]]), yerna amaru-nnes amatu d ameɣnas adzayri [[Lbacir Ḥaǧ Aɛli]]. 

==Akabar ed Wemgaru n Dzayer==

Deg tezwara n 1955, Akabar Asduklan Adzayri yugi imenɣi imselleḥ n Yidzayriyen i lmend n uzarug (indépendance) n tmurt-nsen, maca deg [[Yunyu]] n useggas-nni, akabar-a yeqbel imenɣi-a yerna iga ifadden i yimeɣnasen-nnes akken ad ttekkin deg yimenɣi ɣer yidis n Yidzayriyen, d aya ay yejjan [[Fransa]] ad t-tegdel. Imeɣnasen n ukabar-a ttekkan deg kra n tiytiwin deg wemgaru n Ldzayer, gar-asent tadyant ay d-yellan deg 1956, aydeg [[Henri Maillot]], yiwen seg yimeɣnasen-nnes, yesserwel yiwen n ukamyun n yemrigen (leslaḥat) i yemjuhad. 

==Sakkin Uzarug : Tagdalt==

Deg 1962, asmi ay tuwey Ldzayer azarug-nnes, anabaḍ (lḥukuma) adzayri yesteɛref s Ukabar Asduklan Adzayri, maca deg 1964, yegdel-it yerna yefsex-it. D aya ay yejjan amur ameqran seg yesduklanen idzayriyen ad ɛawden ad msegrawen ed ad d-sbedden [[Akabar n Tnezwart Tanemlayt]] (PAGS).

[[Category:Tasertit]][[Category:Akabar Asertay]]
