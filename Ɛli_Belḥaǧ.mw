Ɛli Belḥaǧ (ilul deg 1956 deg temdint n [[Tunes]]), d argaz n tsertit [[adzayri]], yettekka akked [[Ɛebbasi Madani]] deg ussebded n [[Terni Tislamit n Ussukkes]] (FIS). 

==Temẓi-s d laṣel-is==

Imawlan n Belḥaǧ rewlen seg [[Dzayer]] ɣer [[Tunes]], ''yerna laṣel-nsen seg Muriṭanya''. Belḥaǧ yezdeɣ deg Tqubbet (deg temdint n Ldzayer). 

==Takcemt deg tsertit==

Deg yiseggasen n 1980, yella yeqren ɣer Mustafa Buyali, yerna d aya ay t-yessawḍen ad yettwaṭṭef ɣer lḥebs i tikkelt tamezwarut deg 1984. 
Deg 1989, yessebded-d akked Ɛebbasi Madani akabar isenneslem (islamiste) n [[Terni Tislamit n Ussukkes]] (FIS), yerna yella yeqqar-d lxeḍbat deg yiwet n tmesgida deg [[Bab Lwad]]. 

==Tirni Tislamit n Ussukkes af Uqecuc-is==

Deg 1991, iger-d tiɣri i lɣaci akken ad d-snekren imenɣi imselleḥ mgal udabu, am wakken ay yettekka akked Ɛebbasi Madani deg ussenker n ccwal deg tmurt. D aya ay yejjan anabaḍ (lḥukuma) adzayri ad ten-yeḥbes deg sin, yerna akabar-nsen yettwafsex deg tezwara n 1992. 

==Sakkin ṭrad==

Deg 2006, [[Ɛebdelaɛziz Buṭfliqa]] yeɛfa fell-as yerna yebra-as-d seg lḥebs. Llan aṭas n medden ay t-yettwalin d yiwen seg wid ay yezzuɣren tamurt ɣer tallit-nni taberkant n yimenɣi imselleḥ ay d-yellan gar udabu ed tegrawin timsellḥin ay d-yefrurxen seg [[Terni Tislamit n Ussukkes]]. Seg wasmi ay d-yeffeɣ seg lḥebs, Ɛli Belḥaǧ yettwaṭṭef yerna yettwaḥbes acḥal d tikkelt ɣef wawal-nnes ayyes ay iɛerreḍ ad d-yessenker ccwal tikkelt nniḍen.

[[Category:Tasertit]][[Category:Aremmaɣ]]
