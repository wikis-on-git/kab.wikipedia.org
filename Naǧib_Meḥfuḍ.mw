[[Tugna:Necip Mahfuz.jpg|thumb|Naǧib Meḥfuḍ di 1990]]
'''Naǧib Meḥfuḍ''' (s teɛrabt : نجيب محفوظ) d amyaru amaṣri, ilul di [[Taqahirt|Lqahira]] ass n 11/12/1911, yemmut daɣ din ass n 20/08/2006.Yella d anaggal maca yura daɣen imagraden yemxallafen, ladɣa deg tfelseft, ɣer tama n wugar n 40 wungalen d wammuden n tullisin. Deg useggas 1988 yewwi [[arraz Nobel]] n tsekla ɣef lǧal n tlata wunagalen-is icudden gar-asen iwumi qqaren tamakuẓt n Lqahira(1- ''Gar snat n ssṛayat''- 2- ''Ssṛaya n lxiq''-  3- ''Lḥuma n Ssukkariy''a ) anda d-yewwi ɣef tudert di Lqahira, tamanaɣt n Maṣer. Ar tura d netta kan i yewwin arraz-a gar wid yettarun s teɛrabt, yerna ula deg [[Tefriqt]] d yiwen seg imezwura ur neggit.

Naǧib Meḥfuḍ deg tuget n yedlisen-is yettawi-d s umata ɣef tmetti tamaṣrit i yesleḍ s telqey akked d umezruy n tmurt-is, ladɣa deg tallit n Iferɛunen. Maca yettwassen daɣ ɣef tira-s icebḥen, tebna ɣas in’as ɣef ubrid n teẓrilewt (réalisme), maca tegget deg-s tesnalfa (poétique) d teɣmi tarumansit.

Deg useggas n 1995 wten-t  sin irebraben islamẓriyen i iɛerḍen ad t-nɣen s lmus ɣef lǧal n yiwen wungal mucaɛen i yura di 1959 nni : ''Arraw n taddart-nneɣ'' ; imi tuɣ llan lecyax i d-yeftan belli ameskar  yestehza deg-s ɣef Rebbi, ihi sskfren-t rnan sḥellen idamen-is, maca yemneɛ, yejreḥ kan, ma d irebraben-nni ttuɛedmen s tmettant sɣur udabu n Maṣer.
== Ayen yura ==

* Astewtew n tisselbi, tullisin 1938
*  Urar n lmektub (Ɛabat al-aqdâr), ungal 1939 
*  Radubis, roman 1943 
*  Amennuɣ n Tibas (Kifâḥ Tîba) ungal 1944 
*  Al-Qâhira al-jadîda, roman 1945 
*  Xan Al Xilili, ungal 1946 
*  Zuqâq al-midaqq, ungal 1947
* Amarur (as-sarâb), ungal 1948
* Tazwara akked tagara (bidaya wa nihaya), 1949
* Gar snat n ssṛayat (Bayn al qaṣrayn), ungal 1956
* Ssṛaya n lxiq (Qaṣr al cawq), ungal, 1957
* Lḥuma n Ssukariya, (Al Sukariya), ungal 1957
* Arraw n taddart-nneɣ (Awlad ḥaratna), ungal 1959
* Amakar d yiḍan (al-lliṣṣ wa lkilab), ungal 1961
* Lexrif d yetbar, (Al samman w lxarif), ungal 1962
* Abrid (aṭ ṭariq), ungal 1964
* Amattar (ac caḥḥad), 1965
* Asqulhet sennig Nnil (tartara fawq Nnill), ungal 1966
* Miramar, ungal 1967
* Arraw n taddart-nneɣ (Awlad ḥaratina), 1968











[[Taggayt:Amaru|Meḥfuḍ]]
