'''Addad''' d awal amaynut yesnulfa [[Mouloud Mammeri|Mulud At Mεemmer]] mi yura [[tajerrumt]]-is n teqbaylit s teqbaylit. Addad d taskant (lxeṣla) ger teskanin n yisem deg tutlayin timaziɣin merra, siwa kra n tantaliwin n [[Libya]], n [[Maṣer]], ak° d [[Mawritanya]].

Ismawen ineṣliyen n tmaziɣt (mačči d ireṭṭalen seg tutlayin-nniḍen) sɛan sin n waddaden: addad ilelli (s [[tafransist|tefransist]] ''état libre'') d waddad amaruz (''état d'annexion''). 

*''Addad ilelli'' d talɣa n yisem mi yella di tazwara n twinest (phrase), neɣ ma yella d assemmad usrid (complément direct). D amedya : ''argaz'' (a. ilelli), ''ẓriɣ-t'' (neɣ : ''argaz, iruḥ'', atg.), yerna : ''ẓriɣ argaz'' atg.

*''Addad amaruz'' d talɣa n yisem iḍefren tanzeɣt (d amedya : ''(ak°) d wergaz'', ''sɣur wergaz'' atg.), neɣ yellan d ameggay (sujet) deffir wemyag (le verbe) (d amedya: ''iruḥ wergaz'', atg.). 

Addad amaruz  n yismawen yezmer ad yili : 
:*''a''+ CV- (''a'' + targalt [consonne] yiwet)  > ''uCV-'' (d amedya : ''aSAru'' > ''uSAru'')
:**(asg°et: ''i'' + CV- > ''iCV-'' (addad ilelli  win amaruz kifkif-iten, d amedya : ''iSUra'')
:*''a'' + CC- > (''a'' + sin tergalin) ''weCC-'' (d amedya : ''aRGaz'' > ''weRGaz'')
:**(asg°et: ''i'' + CCV- > ''yeCCV-'' (d amedya : ''iRGazen'' > ''yeRGazen'')
:Mi d-yebda waddad amaruz s wezgenaɣri (semi-woyelle), tanzeɣt (la préposition) ''n'' ur iban ara, maca azgenaɣri ad yuɣal d ussid (aɣezzfan, redoublé): ''n wergaz'' > ''wwergaz'' ; ''n yergazen'' > ''yyergazen''. (''ww'' inṭeq d ''bb<sup>w</sup>'' neɣ ''gg<sup>w</sup>'' ; ''yy'' inṭeq d ''gg'').
:Mi d-yebda waddad amaruz s tiɣri (voyelle) mačči s wezgenaɣri, tanzeɣt (la préposition) ''n'' ur tban ara (''n'' + ''u''/''i'' yuɣal d ''uu-'' neɣ d ''ii-''), maca iluɣa n tira bɣan dima ad tettwaru. 


==Adlesumuɣ==
* [[Mouloud Mammeri]], ''Tajerrumt N Tmaziɣt (Tantala Taqbaylit) - Grammaire berbère (kabyle)'', Paris, Awal/La Découverte, 1988 ISBN 2-906659-00-03

[[taggayt:tajerrumt]]
