{{infobox biography}}

'''Diduc Muṛad''' (s [[tefransist]] Didouche Mourad s [[taɛrabt]] : ديدوش مراد), ilul ass n [[13 Yulyu 1927]] di Lezzayer tamanaɣt, yemmut ass n [[18 Yennayer 1955]] di [[Condé-Smendou]] di [[Qsenṭina]]. D yiwen gar sdis imeɣnasen i yesbedden [[Tirni n Weslelli Aɣelnaw]], daɣen d netta i yellan ɣef uqeṛṛu n [[Minṭaqa]] n [[Qsenṭina]] si [[1 unbir 1954]] armi i yemmut.

== Tameddurt-is ==
===Timeḍrit d ussinen===

Diduc Muṛad ilul deg wegmam 'La Redoute' (tura [[El Muṛadiya]]) di [[Lezzayer tamanaɣt]], imawlan-is d iqbayliyen si teddart Iberskriyen n tɣiwant [[Aɣrib]] di [[Tizi Wezzu]], yeɣra deg uɣerbaz amezwaru n [[El Muṛadiya]] syin yekcem ar tesnawit n [[Ruisseau]].

===Amennuɣ ɣef uzarug n tmurt n Lezzayer===

Ikcem s [[Akabar n Wegdud Azzayri]] (MTLD) deg useggas n 1942. Deg useggas n 1947 yella daɣen gar wid id-yesnulfan [[Tuddsa Tuffirt]] (OS), d tuddsa i yellan tettheggi i ṭṭraḍ i wakken ad tekkes tsehrest n Fṛansa si tmurt n Lezzayer. Yettwaṭṭef di 1950 mi tfaq fransa i tuddsa tuffirt, acu kan yerwel-d seg wmmas n temsulta. Yemlal [[Mesṭafa Benbul3id]] di 1952 di lezzayer, anda ttkemmilen ahil n tuddsa tuffirt.

Deg unebdu n 1954, Muḥamed Buḍiaf ijemɛed 22 n yimeɣnasen n tuddsa tuffirt, gar-asen Diduc, Benbulɛid, Benmhidi ..atg deg wexxam n [[Lyes Derric]] id-yusan di [[Clos-Salembier]], deg unejmuɛ-a ɣetsen ad bdun ṭṭraḍ uslelli n lezzayer mgal Fṛansa, daɣen fernen-d sdis n imasayen ara iḍebren ɣef tegrawla gar-asen semmus n iqeṛṛay n twilaytin. Ssi Ɛebdelqader sersent ɣef uqeṛṛu n twilayet tis snat (Qsenṭina). 

D netta akked Buḍiaf i yuran [[Taseɣret n umezwaru n wunbir]], iwakken ad sfehmen i wegdud azzayri iwacu i yuiln s adrar, akked wayɣer ilaq ad ten-ɛawnen.

Yemmut Diduc Muṛad ass n 18 yennayer 1955, deg imenɣi n Dewwar Swadek, di Condé-Smendu, di Qsenṭina (Tura Ziɣut Yusef). D netta i d aqeṛṛu n twilayet amezwaru ara yettwaɣen, mi yemmut sersen [[Ziɣut Yusef]] deg wemkan-is.

===Tajmilt===

Semman fell-as yiwen seg izeglalen imeqqranen n Lezzayer tamanaɣt.
