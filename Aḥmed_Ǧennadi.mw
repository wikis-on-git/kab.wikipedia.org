'''Aḥmed Ğenadi''' d yiwen ger imenzawiyen n tilizri izwawen. D amseḍru isura d tasgilin. 
Mmis n [[Bgayet]] isεan 50 isegasen, d bab n ṣaṭ (7) n derya.

Iγra tizrawt n umzenzi, u yesεa agerdas di tusna usedhan 'Comptabilité' i d yebbwi di 1974, d ayen icban lbak n tura. Isyin iγra azal n kuz isegasen di yiwen uγerbaz n [[Lyon]] di [[Franṣa]] anda id yebwi agerdas n CED (Diplôme d'Expert Comptable). Anecta yella-d s wudem amneγray imi di talit nni tawafγa ar berra tella s ttesriḥ sγur adadu n [[Lezzayer]] n imiren.  

Di tuddert-is '''Aḥmed Ğenadi''' ixdem aṭas n tasγunin. Illa d asedhan, d amdebbar (aγella) usedhan, d anemhal n tedrimt, d anemhal amatu n tkebanit deg weḥric n lebni neγ usali alama d 1984. Seg usegwas aki yuγal d alellam (Libéral), dima deg weḥric usali. 

Seg usegas n 1980, iger idaren-is deg weḥric usliqqel (Audio-visuel). Imiren ila ixeddem s Kamira n 'Super 8' s wayes ixdem aṭas n tugniwin i yeffer d cfawat. Deg 2001, imi yella iteddu ar [[Franṣa]] imlal-d d yiwen uwaziw n tilizri yettwasnen [[Muḥand Tafarka]] deg unafag [[Aban Ramḍan]] n [[Bgayet]]. Yarḍit ar Rradyu n tmaziγt n [[BRTV]], i syin iεedad di tilizri ines. Anecta ibeddel amecwar-is imi s tmusni ines  deg usliqqel, akw d teqbaylit, ur iεeṭel ara yuγal ger iεegalen n tilizri n [[BRTV]] ifazen ar assa. Seg ass-nni ara assa, i sewğad yiwet n tasgilt yal amalas, umi isemma '''Tamurt-iw'''. Ar tagara n 2006, tasegilt aki tesεa azal n 483 n tedwilin. Gar asent, ma nezmer ad nader tidiwinin i yexdem akw d uneγlaf amezwaru iεedan [[Aḥmed Uyaḥya]] deg wexxam udadu, d kra udmawen n umussu n Laεrac, am [[Belεid Abrika]] d [[Ali Γerbi]]. 

Deg 2006, i sufγed yiwen ussaru γezifen s tutlayt tazwawt, umi isema '''Aεziz aken yebγu y-ili'''.
Anecta yella-d s illalen ines d lemεiwna n kra n tkubaniyin am CRISTOR n [[Burğ Buεririğ]], EPB n [[Bgayet]], d SOVAC n [[Lezzayer tamanaγt]]. Deg 2007, isufγ-d assaru xezifen wayed isεan mraw (10) iḥricen umi isema '''Ussan Nni'''. Ma d assaru γezifen wis krad atan deg ubrud u sufeγ. Azwel-is '''Asirem'''.

[[Taggayt: Tameddurt]]
[[Taggayt: Taẓuri]]
