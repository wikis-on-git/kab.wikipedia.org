'''Aḥmed Ğenadi''' d yiwen ger imenzawiyen n tilizri izwawiyen. D amseḍru isura d tesgilin. 
Mmis n [[Bgayet]] isεan 50 isegasen, d bab n ṣaṭ (7) n derya.

Iγra tizrawt n umzenzi. Isεa agerdas di tusna usedhan 'Comptabilité' di 1974, ayen icban lbak n tura. Isyin iγra azal n kuz isegasen di yiwen uγerbaz n [[Lyon]] di [[Franṣa]] anda id yebwi agerdas n CED (diplôme d'expert comptable). Anecta yella-d s wudem amneγray imi di talit nni tawafγa ar berra tella s ttesriḥ sγur adadu n [[Lezzayer]] n imiren.  

'''Aḥmed Ğenadi''' ixdem waṭas n tasγunin. Illa d asedhan, d asdebbar (aγella) usedhan, d anemhal n tedrimt, d anemhal amatun n tkebanit deg weḥric n lebni neγ usali alama d 1984. Seg usegwas aki yuγal d alellam dima deg weḥric usali. 


Seg usegas n 1980, iger idaren-is deg weḥric usliqqel (Audio-visuel). Imiren ila ixeddem s Kamera n 'Super 8' s wayes ixdem aṭas n tugniwin i yeffer d cfawat. Deg 2001, imi yella itedu ar [[Franṣa]] imlal yiwen uwaziw n tilizri yettwasnen [[Muḥand Tafarka]] deg unafag [[Aban Ramḍan]] n [[Bgayet]]. Yarḍit ar Rradyu n tmaziγt, i syin ass nni iεedad di tilizri n tmaziγt [[BRTV]]. Anecta ibeddel amecwar-is imi s tmusni ines deg awal azwaw (taqbaylit), akw d deg usliqqel, ur iεeṭel ara yuγal ger iεegalen n tilizri n [[BRTV]] ifazen ar assa. Seg ass-nni ara assa, i sewğad yiwet n tesgilt yal amalas, umi isemma '''Tamurt-iw'''. Ar tagara n 2006, tasegilt aki tesεa azal n 483 n tedwilin. Gar asent, ma nezmer ad nader tidiwinin i yexdem akw d uneγlaf amezwaru iεedan [[Aḥmed Uyaḥya]], d kra udmawen n umussu n Laεrac, am [[Belεid Abrika]] d [[Ali Γerbi]]. 


Deg 2006, i sufγed yiwen ussaru γezifen s tutlayt tazwawt, umi isema '''Aεziz aken yebγu y-ili'''.
Anecta yella-d s illalen ines d lemεiwna n kra n tubaniyin am CRISTOR n [[Burğ Buεririğ]], EPB n [[Bgayet]], d SOVAC n [[Lezzayer tamanaγt]]. Deg 2007, isufγ-d assaru xezifen wayed umi isema '''Ussan Nni'''. Ma d wis krad atan deg ubrud u sufeγ. Azwel-is '''Asirem'''.

[[Taggayt: Tameddurt]]
[[Taggayt: Taẓuri]]
