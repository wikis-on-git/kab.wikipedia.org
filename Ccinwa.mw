{{Infobox country}}
'''Čina''' d-tamurt tameqqṛant ay d-yezgan deg wegmoḍ en [[Asya]]. Tajumma-nnes 9.640.821 km2 (yikilumitren imkoẓen). Zedɣen-tt 1.336.718.015 en yimezdaɣen. D-nettat ay d-tamurt yesɛan aṭṭas akk en yimezdaɣen deg omaḍal.

Aselway: [[Xi Jinping]]
Aneɣlaf Amezwaru: [[Li Keqiang]]

Tamurt-a d-nettat ay d-tiss kraḍ (3) deg omaḍal seg yidis en wakal (sdeffir [[Rrus|Rusya]] ed [[Kanada]]), yerna 40% seg wakal-nnes ɛlay ugar en 2000 en lmitrat. Idraren iɛlayanen akk deg omaḍal ([[Himalaya]]) zgan-d ɣef tlisa en Čina akked [[Lhend|Hindya]] ed [[Nepal]]. Čina tesɛa daɣen yiwen seg yineẓrofen imeqqṛanen akk deg omaḍal, aneẓrof en Gubi, am wakken ay tesɛa ugar en 5000 en yisafen. Tamurt-a tesɛa tallit aydeg d-yekkat aṭas ugeffur (d tallit en tmusunt, deg unebdu), maca igefran-a ttgen, tikkal, ixeṣṣaren ed imeqqṛanen.

Čina tesɛa agdud ameqqṛan akk deg omaḍal: ugar en 20% seg yimezdaɣen en omaḍal d-Ičinayen. Maca amur ameqqṛan seg yimezdaɣen en Čina ddren deg tama tagmoḍant en tmurt. Ugar en 61% en Yičinayen ddren deg ugama (beṛṛa i temdinin). Ihanen d-nitni ay d-tadersi (miniroté) tameqqṛant akk deg Čina (ugar en 90% en yimezdaɣen), yerna d-tantala-nsen (dialecte) ay ssawalen Yičnayen akken ad msefhamen gar-asen.

Deg 1992, Čina tekcem tadamsa en wulzuz (économie de marché): ula ma medden ttalasen ad sɛun tiṛmisin (tikebbaniyin) i yiman-nsen, maca anabaḍ mazal yeṭṭef ṛṛay ameqran deg temsal en tdamsa. Čina d-nettat ay d-tanfarast (productrice) tameqqṛant akk deg omaḍal deg wayen yerzan [[imendi]] (céréales) am aṛṛoz, [[irden]] ed [[akbal|wekbal]].

[[Taggayt:Ccinwa| ]]
[[Taggayt:Timura n Ddunit]]
