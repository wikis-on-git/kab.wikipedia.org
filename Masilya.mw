[[Tugna:Numidia 220 BC-fr.svg|vignette]]
'''Masilya''' d tagelda i yttewaxdmen seg yiderman yemlalen akka am Muzulami d Jaytuli , deg tasut tis ukkuz send talalit , yegled-iten ugellid . Tella tezga-d tgelda-agi gar snat n tmura i yḍemɛen deg wakal-ines , seg umalu de tagelda n Masisilya i yesɛan idrimen d yigran d yiserdasen tefreq-itent temnaḍt n Zaray  , ma seg utaram d Qerṭaj , yiwen n umenkud ameqqran i asen-yekksen akk sswaḥel n tgelda-nsen tefreq-itent temnaḍt n Krumiri , tagelda n Masilya tella tikwal deg umennuɣ d yiqerṭajiyen tikwal tella tettdukul yid-sen tettuɣal s ddaw n lemɛawna d uḥuddu n tgelda n yiqerṭajiyen . Timdinin timeqqranin-nsen d [[Qsenṭina|Sirta]] , [[Tbessa]] , Dugga d Madur . Agellid-nsen amezzwaru d Ayelmas , ma d aneggaru d agellid [[Mass-nsen]] . 

== anamek n yisem ==
isem-agi n Masilya / Lmasil yekka-d seg yismawen : Il : anamek-is ilel d Mas , ihi awal-a anamek-is d " mass n yilel " , ma d-imasisiliyen , isem-nsen ula d netta anamek-is d " mass n yilel " maca rnan-as mmi-s akken ad yeqqel : " mmi-s n mass n yilel " , qqaren yimussnawen n umezruy belli imasisiliyen d yimasiliyen llan d yiwen , maca imasisisliyen mi xedmen nnfaq mgal yimasiliyen , rewlen s amalu ggan tagelda dinna , fkan i yiman-nsen isem n : warraw n mass n yilel imiren i asen-yettunefka yisem n " mmi-s n mass n yilel (yil ) " syin id-yekka masisil .

== anbaḍ ==
fkan yimasiliyen anbaḍ i urgaz ameqqran deg twacult n yigelliden , ilaq d win i ymeqqren ara yilin d agellid , annecta ibeddel mi  [[lakumzis]] yenneqlab , yekkes-as tagelda i ugeldun [[Mass-nsen]] 

== amennuɣ abuniqi wis sin ==
Deg 218 ST yekker yimenɣi gar yirumaniyen d yiqerṭajiyen , imiren imasiliyen d yimasisiliyen i sin llan sɛan imnayen i yǧehden yernu ssnen akken iwata amek ara nnaɣen snat n tgeldatin lln dduklent d yiqerṭaǧiyen , maca deg useggas n 206 St ,a gellid masensen ibeddel tanilla imi iqerṭajiyen ddan d ugeldeun aɣewwaɣ Lakumazis ur neqquder ara taɣdemt , yernu yuzzel s deffir n unbaḍ , mi dayen irumaniyen rnan iqerṭajiyen deg useggas n 202 ST , steɛrefen yirumaniyen s tegelda n Numidya i yedduklen ideg tennejmaɛ masilya d Masisilya s ddaw n tɛessaft n ugellid Masensen I , akken ad tili d tagelda tamaziɣt tamezzwarut i s wayes i testeɛref Ruma , yenbeḍ-itt ugellid Masensen armi d lmut-is deg useggas n 148 ST .
