'''Imeccaksumen''' (asuf: ameccaksum), d tafesna (ordre) n yiɣersiwen isuṭṭaḍen ay ittetten, s umata, aksum. Iɣersiwen-a sɛan tuɣmas tumsidin ay ten-yettajjan ad ccen aksum n yiɣersiwen niḍen. D acu kan, ɣas ma yella semman-asen yimassanen "imeccaksumen", aṭas seg yiɣersiwen-a zemren ad ccen tiɣawsiwin niḍen menɣir aksum. Ɣef umedya, ursuten zemren ad ccen kullec, am waken ay llan yimeccaksumen ay ittetten ala imɣan, am yipandaten. Tafesna n yimeccaksumen llan deg-s ama d iɣersiwen ay yeddren ɣef wakal (am yemcac, ursuten ed yifisen), ama d iɣersiwen ay yeddren deg yilel (am yidemriyen [phoques]).

[[Category:Iɣersiwen]]
