ADRAR

Lemmer heḍḍren idurar

Tili a γ-d-inin

Ayen cfan,

Ayen illan di lesrar

D wayen i γ-ffren wussan.

A γ-d-inin, ard inin

A γ-d-inin af ayen iɛeddan.

Ay adrar-nneγ aɛlayan,

A win iṣebren i zzman !

Tiγaltin-ik s ideflawen

Irnan tafat i yitran.

Ini-d ! ini-d ma d sγurek i d-nefruri ?

Ini-d ! ini-d ! γas ini-d !

Nebγ' a nẓer d acu illan.

Ay adrar-nneγ aɛlayan,

Nebγa ad aγ-d-tinid

Ayen ur neẓri !

Ayen ḥkan d wayen nnan,

Mkul wa amek ara d-yini.

Γas ini-d, ma d arraw-ik

Neγ wissen ma neγli-d seg igenni ?!

Ini-d ! ini-d ma sγurek i d-nefruri ?

Ini-d! ini-d! nebγ' a nẓer d acu illan.

Tizlit yarir Yidir.
