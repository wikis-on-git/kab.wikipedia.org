'''Vincent Willem Van Gogh''' (ilul deg [[Zundert]], [[Timura n Wadda]], deg [[30 meɣres]] [[1853]] - yemmut deg [[Auvers-sur-Oise]], [[Fransa]], deg [[29 yulyu]] [[1890]]), d amekla (peintre) ahulandi ay iḍefren aɣanib n "deffir temsamzunt". 

==Leqdicat n Van Gogh==

Leqdicat-nnes d wid ay yezraren (influencer) mliḥ taẓuri n lqern wis 20, ladɣa s usseqdec n yiniten (llwan) iqesḥanen akked tugniwin ay yessewliwilen ul n yemnezzeh. Arma ay qrib ad yaweḍ 30 n yiseggasen ay yebda Van Gogh amecwar-nnes deg [[Taklut|teklut]], yerna amur ameqran seg leqdicat-nnes n tẓuri iga-ten deg sin n yiseggasen ineggura n tmeddurt-nnes. Van Gogh iga-d ugar n 2.000 n yiqeddicen n tẓuri, gar-asen 900 n tfelwiyin (tableau) ed 1.100 n wunuɣen (dessins) ed yibeckilen (esquisses).

==Tamettant n Vang Gogh==

D acu kan, tanefsit n Van Gogh tella tcewwel mliḥ yerna yella, seg-a ɣer da, ad t-id-taweḍ tisselbi. Deg tgara yenɣa iman-nnes asmi ay yesɛa 37 n yiseggasen, yerna asmi ay yemmut, amur ameqran deg medden llan werɛad ur ssinen leqdicat-nnes ifazen.

Arma ay d asmi ay yemmut ay bdan medden ttessnen ayen d-yejja. Ass-a, llan aṭas ay t-yettwalin d yiwen seg yinuẓar imeqranen akk deg umaḍal yerna d yiwen seg yimeqranen ay yettekkan deg ussebded n tẓuri tatrart. Ass-a, aṭas seg yiqeddicen-nnes (gar-asent tifelwiyin n wudmawen, imeẓriyen [paysages] ed tjejjigin n umagriṭij) qqlen seg yiqeddicen ɣlayen aṭas akk deg umaḍal n tẓuri.

[[Category:Amekla]][[Category:Tameddurt]][[Category:Taẓuri]]
