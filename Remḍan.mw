'''Ramdan''' neɣ '''Uẓum''' (akken i d-sesseman imaziɣen inselmen imezwura) d ayyur wis 9 deg [[taswast tineslemt|teswast tineslemt]] i d-yettasen seld n wayyur n [[Ceɛban]] (neɣ Amzizel), Ayyur-a yettumeggez d imeẓli ɣer [[ineslem|yinselmen]] yerna ila (yesɛa) azal imeẓli ɣef wayyuren niden acku iga d ayyur n [[uẓum ɣer yinselmen|wuẓum ɣer yinselmen]] igan d yiwen seg [[tigejda n tneslemt|tgejda n yislam]], anda inselmen (anagar deg kra n tegnatin) geddlen ɣef [[tissit]] d [[učči|wučči]] yerna twexxiṛen ɣef yiliken seg [[Taẓallit n Lefjer|tẓallit n Lefjer]] alamma d [[aɣelluy|uɣelluy n tfukt]]<br/> 
Ayyur n Ṛemdan issemtay (ibeddu) mi ara ad tettuselken tmeẓriwt n [[tazzirt]] (ayyur bu wacciwen) deg wass n 29 [[ceɛban]], dɣa ma yella ur tettwaẓer ara tazzirt n Ṛemdan ad yuɣal ceɛban deg-s 30 n wussan sin akin ad yili wazekkuya d ass amenzu n Ṛemdan ara ad yeṭṭfen 29 neɣ 30 n wussan, sin akin ad yas  [[Amud ameẓyan|umud ameẓyan]] (lɛid ameẓyan) s wacu i sfuggulen inselmen mi ara ad ifakk Ṛemdan

Ṛemdan d ayyur ilan azal imeẓli deg tgemmi d umezruy n yinselmen acku ttamnen d akken tudra (aṣubbu) n [[Leqran]] seg ''tencirt yettwakelsen'' ar tegnawt n tegnit (n ddunnit) yella-d deg [[Laylat El-Qadr]] deg wayyur n Ṛemdan, sin akin yeder-d deg talliyin yeẓẓuni (yemmifraqen) deg tallit n tudra n [[awaḥy|uweḥy]] anda [[amazun]] (nnebi)  [[Muḥamed]] yella deg [[ifri n Ḥira|yefri n Ḥira]] ass mi i d-yusa ɣures [[inir|uneglus]] [[Ǧebril]] s unect n yiɣiliyen inselmen, u yenna-yas «''اقْرَأْ بِاسْمِ رَبِّكَ الَّذِي خَلَقَ''»,«''ɣeṛ s yisem n yillu-ynek i d-isnulfan''». s wanect-a tella tefyirt-a d [[Aya]] tamezwarut i d-yudren seg Leqran.<br/>
Ṛemdan d ayyur yeqqnen deg tmetti  tineslemt ar waṭas n isekkiren [[ajjed|imasɣanen]] am [[Taẓallit n Tarawiḥ|tẓallit n Tarawiḥ]] d [[iɛtikaf]] deg 10 n wussan ineggura yakk d waṭas n wansayen niden am tesnubga n yimdanen i truẓi n ''lmeɣreb'' d usersi tgidiwin akken illant waṭas n tmeskanin tigemmawin yeqqaren ɣer Ṛemdan am [[tamnirt|temnirt]] (lefnaṛ) d [[amrud|wemrud]] n Ṛemdan d kra n imeččiyen yal tama d yidles d weɣref s imeččiyen-is  
== Aẓaṛ n wawal ==


[[Taggayt: Ṛemdan| ]]
[[Taggayt:Ussan inselmen uɣṛisen ]]
[[Taggayt:Uẓum deg tneslemt]]
[[Taggayt:Uẓum]]
[[Taggayt:Irmawen inselmen]]
[[Taggayt:Taswast tineslemt]]
[[Taggayt:Ayyuren inselmen]]
