
'''Tafsut taberkant''' (s [[Tifinaɣ]]: '''ⵜⴰⴼⵙⵓⵜ ⵜⴰⴱⵔⴽⴰⵏⵜ''') d isem yettwafken i [[Tamesbanit|tmeskanin]] (timesbaniyin) tisertayin d [[taɣewwaɣt|tɣewwaɣin]] i d-yellan di [[Tamurt n Iqbayliyen|Tmurt n Iqbayliyen]] gar n [[yebrir]] [[2001]] d yebrir [[2002]], [[iɣallen n tɣellist]] d [[tamsulta|temsulta]] [[Lezzayer|Tizzayriyin]] mmugrent timeskanin-a s [[asataɣ asertan|udelqem d usataɣ]] amjur s usexdem n [[taselga n umezzil|tiblalin n tidet]] d [[Agaz amsettraw|igazen imsettrawen]] ayen i d-yeglan s [[timekkest|tmekkast]] (lmut) n gar n 126 d 128 n ilemẓiyen<ref>{{Cite web|title=Printemps berbère 1980 : un acte manqué|url=http://www.lematindz.net/news/3052-printemps-berbere-1980-un-acte-manque-.html|site=lematindz.net|consulté le=8 février 2013}}</ref> d ugar n 5000 yeffudin (yettujerḥen)

Ass n [[20 yebrir]] deg yal aseggas yettili-d d amulli n [[Tafsut n Yimaziɣen|tefsut n imaziɣen]], D ass anda [[Leqbayel|aɣref Aqbayli]] yesfuggul s tesmektayt n tefsut n imaziɣen d tefsut taberkant<br/>
Timeskanin-a d tid i d-ilfan s usrag (i d-iḍran s ssebba) n ussinef d ussemwen [[Idles|adelsan]] seg wass mi i d-tewwi Lezzayer timunent-is deg useggas n [[1962]], ɣas akken tisekkirin tufrinin n [[aserɣen|userɣen]] (aɛeṛṛeb) i d-yessers udabu seld n timunent gar n [[1962]] d [[1980]] d wid yettwakksen seld n Tefsut n 80<br/>
Awal n Tefsut Taberkant d aseɣzef akudan i [[Tafsut n Yimaziɣen|yinelfuyen n Tefsut n 80]], anda ineɣmasen n tmetti iɣermanen (aladɣa Iqbayliyen) ssawṭen ad bedden mgal tagdalt id-issires udabu azzayri mgal n yidles [[Imaziɣen|Amaziɣ]] d wayen yeffɣen yakk i tmagit Taserɣint-Tineslemt akken i yurmen (i ɛerḍen) ad ssersen tigejda n tugdut

== Tisimirt ==
===Yebrir 2001===
Ass n 18 yebrir 2001, [[Masinisa Germah]], asnawan ilemẓi, ttweneɣ s uzayaḍ n tamegwḥelt taymanit sɣur imestulen deg taqcelt n tamsetla  n [[At Dwala]]. Tadyant agi — i kecmen deg umazrar n timeskanin tiɛdawin mgal timeḍrit sɣur tidusiyin n tasunḍa — attili d aferdis n ussenker n [[tanekra]] taqbaylit. Timeskanin ṣeggement deg akkw Tamurt Leqbayel maca imusnawen tetsawelen ar urusan iwakken ur d yettili ara ucaf n idammen. 

Ass n 21 yebrir 2001 deg umenni n 11 n ṣṣbeḥ, tamsetla n [[Amizur]] tsseḥbes 3 ibalmuden yetṛuḥun ar usarir n tɣiwant s iselmaden nsen n uddal akkw d imddukal nsen. Isali yexdem tuzzya n twilayt dɣa iselmaden kkeren iwakken tikli am ttagi ur ilaq ara ad ttili tikelt nniḍen.  

Ass n 22 yebrir 2001, yella-d amsegraw di [[Amizur]] sakkin usiwel n unmalu n iselmaden n twilayt nni. Llan kra n imyuḍḍafen war teqseḥ. Iḍ n wass nni, aneɣlaf n ugensi, yedmen isalan n ulɣu yettwerren d azayez sɣur anzaḍ n tamsetla taɣelnawt ɣef lmut n [[Masinisa Germah]], yesseɣret (ɣef Masinisa) « d arneggay n 26 iseggwasen ». Sakkin taseɣrut agi, taɣemsa tessuffeɣed aɣmis n tlalit n Masinisa i tesbegnen deg tilawt d asnawan n 18 iseggwasen.

Ass n 23 yebrir 2001, igensasen n iselmaden n akkw iɣsuren n Umizur i jemɛen ass n letniyen 22 deg CEM, 600/200 sawelen-d deg isem n CETA ar yiwen umsegraw acacfal di Amizur ass n 23 yebrir 2001. Deg taswiɛt yedukklen, igiman n iɣermanen ṛuḥen-d ɣer tamnaṭ agi ur teɛeḍḍil ara att kker times. 

[[Lwennas Meɛṭub]] seg imezwura i sen-yerran tajmilt i tlawin d yergazen n tefsut imaziɣen, tasfift i d-yessufeɣ kra n wayyuren kann s deffir 20 yebrir anda icennu:

''eḥzen lwed ɛisi''<br/>
''Mi yebda imenɣi''<br/>
''Yewweḍ-iten lɛesker deg yiḍ''<br/>
''Tuddar slant irkwelli, suwwent ɣer Tizi''<br/>
''Kul abrid a yeţfeggiḍ.''<br/>
''Ur telli d tisselbi, nehwaǧ tilelli,''<br/>
''Uqbel aɣ-ḥerren ɣer lhid.''<br/>
''Akken nella zik a nili,''<br/>
''Ma yella imenɣi,''<br/>
''W’ immuten ad yennerni mmi-s.''<br/>
''A wid iḥekmen ayenni, ur nelli d ulli,''<br/>
''Tamurt iban-d lsas-is.''<br/>
''Tamaziɣt ad tennerni''<br/>
''...''

[[Ferḥat Mhenni]] yeccna [[tafsut n imaziɣen]]:

''Nnif d lḥerma d ayen yeḍran''<br/>
''Di tefsut n Tizi-Wezzu''<br/>
''Llan d ilemẓyen d tlemẓyin''<br/>
''ffɣen-d s iberdan.''<br/>
''Nnan-d ala dayen neɛya''<br/>
''Si lbaṭel akk d uzaglu''<br/>
''...''

Neɣ ayen yeccna Buǧemɛa Agraw :

''Timest n 54 tensa di 62''<br/>
''Teggra-d tirgit deg iɣed-nni''<br/>
''Tuɣal tecɛel di 80''<br/>
''Teṭṭef-itt-id tidet n lesnin''<br/>
''Ansi i d-isuḍ ubeḥri''<br/>
''D leqbayel i izuggiren''<br/>
''Mazal-aɣ d imaziɣen''<br/>
''...''<br/>
''Ma ttuɣ arrac nneɣ yeɣlin,''<br/>
''Nek mačči d aqbayli''<br/>

''Lwennas d dda Lmulud''<br/>
''Mazal-aɣ d imaziɣen''<br/>
''Ur nettruz' ur nkennu''<br/>
''Ur nqebbel ara azaglu''<br/>
''Mazal-aɣ ... mazal-aɣ d imaziɣen''<br/>
''...''

== Tamselyut ==
* [http://www.imyura.net Sɣur Amnay]
* [http://www.fidh.org/article.php3?id_article=815 Algerian Human Rights League report]
* [http://www.tamazgha.fr/article.php3?id_article=240 The report of Issad's Commission Report, established by The president Bouteflika]

[[Taggayt:Amezruy]]
