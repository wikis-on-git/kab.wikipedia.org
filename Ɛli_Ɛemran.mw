'''Aɛli Ɛemran''', s yissem-is unṣib (Aɛli Kulugli, s tefransist : ''Ali Koulougli''), d acennay n tmurt n [[leqbayel]], ilul-d ass n 20 Mayu 1969, deg Igariden i d-yezgan di Mɛatqa (Tizi wezzu).
Ɛemran yella d isem n yiwen si lejdud-is. 

==Tameddurt n Aɛli Ɛemran==
==Temẓi-s==

Yebda yettarra lmendad-is ar uẓawan si temzi-s, asmi yella isell i Radyu ak d kra n tesfifin n kra icennayen yellan di teswaɛt nni, Aladra isell i widen akken ḥarmen ur d sɛeddayen ara tizlatin nsen deg yimaṭṭafen n Radyu n tmurt n Lzayer, amedya n Dda
[[Sliman Ɛazem]]... d wiyaḍ nniḍen

D ameẓyan yettaɛraḍ yetturar snitra, yessaweḍ ixedm-ed yiwet s tebelyunt n zzit, am akken xedmen ak icennayen iɛeddan weqbel-is ; Yettaɛraḍ, yeṭṭafar, yal tizlitt umi slan imeẓẓuǳen-is ; D acu kan netta yesɛa zhar, imi yufa-d snitra deg wexxam si temẓi-s, xas akken ttaqburt maɛna ar ɣures tesɛa azal meqqren ; Tella niqal n d ayla n gma-s armi yuɣal ikesbi-tt, netta.

==Amecwar-is n Lfen==

Asmi yeffeɣ i tillumẓit, Aɛli yettwassen d win yettarun isefra ak ttezlatin, imi tizlatin ines timezwura i yura, Kra deg-sent cnantent kra icennayen yetwasenen, gar-asen Lani Rabaḥ.

Asmi yella di tesdawit, dinna Aɛli i d-yebda yettbin-id, imi yella yetturar snitra, ixeddem aẓawan, icennu i yiwet n tarbaɛt umezgun n tesdawit n Dda Lmulud at Mɛemmar di Tiziwezzu, uwumi qaren <''Maɣres''> ; Di tallit nni, yebda yetturar tizlatin n Yidir, Simon and Garfunkel, Moustaki, Cabrel, Inaṣliyen, [[Pink Floyd]], Abranis, Cat Steγens,... S wakka Aɛli ilemmed u yebda isurifen ines imezwura deg-wubrid n lfen.

Di 2001, yesekles tasfift-ines tamenzut, anda is yeqqar : <''Amsebrid''>, s wakka, s tesfift-agi, Aɛli yekcem annar n cna.Ur iɛeṭṭel ara yebda timaɣriwin di tmurt n [[leqbayel]], deg-waxxam n yedles Lmulud at Mɛemmar, daɣen deg-wuxxam umezgun n [[Bgayet]].

==Arazen & Tifaskiwin==

Aɛli daɣen yuka deg waṭas n tfaskiwin, s kra n wanda id iɛedda s waraz, imi cna-ines s ṣṣut-is d uẓawan-ines yufraren-d.

Araz amenzu, yewwit-id di tafska taɣennawt n cna n [[teqbaylit]], araz wis sin, yewwit-id di tafska uẓawan n Ṣumam.

==Abrid n lɣarba==

Deg useggas n 2000, Aɛli yeǧǧa tamurt-is, yeǧǧa taddart-is, yunag ar tmurt n Fransa, anda yella yezdaɣ di Lpari, ula dinna, am da di tmurt iqeddec, ixeddem daɣen timaɣriwin.
Aken assegas, ilemnd n tefsut tabarkant, Aɛli yecna di tzeqqa n Zinit (Zénith) di Lpari, s idis n ucennay ameqran Farḥat Imaziɣen Imula, Akli. D, d Gnawa Diffusion.
Zdat n lɣaci id yusan, tizlitt-is <A xali sliman> yufrar-d yarna taɛǧeb nezzah i lɣaci nni id yussan, yeslkelsitt yarratt di <le clips> weqbel ad yessufeɣ tasfift-is, tinna yessufeɣ di 2005.
Aɛli yessewjed tasfift tamaynut id yefɣen deg-wuseggas n 2009, anda is yeqqar : "Akka id amur".

==Tisfifin n Aɛli Ɛemran==

2001, Tasfift tamenzut anda is yeqqar : <Amsebrid>

2005, Tasfift tis snat anda is yeqqar : <Xali sliman>

2009, Tasfift tis tlata anda is yeqqar : <Akka id amur>

2013, Tasfift tis rebɛa anda is yeqqar : <Tizi n leryah>

==Ayen nniḍen==
...

==Tamselyut==
*[http://fr.calameo.com/read/000450219818124c9788d], Aɛli Ɛemran, Xali Sliman. (Ali Amran)
