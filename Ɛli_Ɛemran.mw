[[File:Aεli Σemṛan.jpg|thumb|Aεli Σemṛan]]
'''Aɛli Σemṛan''', s yissem-is unṣib (Aεli Kulugli, s tefṛansist : ''Ali Koulougli''), d acennay n tmurt n [[leqbayel]], ilul-ed ass n 20 Mayu 1969, deg Igariden id yezgan di Mɛatqa (Tizi wezzu).
Σemṛan yella d isem n yiwen si lejdud-is. 

==Tameddurt n Aɛli Σemṛan==
==Temẓi-s==

Yebda yettarra lmendad-is ar uẓawan si temzi-s, asmi yella i sell i Ṛadyu ak d kra n tesfifin n kra icennayen yellan di teswaɛt nni, Aladṛa i sell i widen akken ḥaṛmen ur d sεeddayen ara tizlatin nsen deg-yimaṭṭafen n Ṛadyu n tmurt n Lzayer, amedya n Dda
[[Sliman Σazem]]... d wiyaḍ nniḍen

D ameẓyan yettaεṛaḍ yetturar snitra, yessaweḍ ixedm-ed yiwet s tebelyunt n zzit, am akken xedmen ak icennayen iεeddan weqbel-is ; Yettaεṛaḍ, yeṭṭafaṛ, yal tizlitt umi slan imeẓẓuǳen-is ; D acu kan netta yesɛa zhaṛ, imi yuf-ad snitra deg-wuxxam si temẓi-s, xas akken ttaqbuṛt maɛna ar ɣuṛes tesεa azal meqṛen ; Tella niqal n d ayla n gma-s armi yuɣal ikesbitt, netta.

==Amecwaṛ-is n Lfen==

Asmi yeffeɣ i tillumẓit, Aɛli yettwassen d win yettarun isefra ak ttezlatin, imi tizlatin ines timezwura i yura, Kra deg-sent cnantent kra icennayen yetwasenen, ger-asen Lani Rabaḥ.

Asmi yella di tesdawit, dinna Aɛli id yebda yettbin-id, imi yella yetturar snitra, ixeddem aẓawan, icennu i yiwet n tarbaɛt umezgun n tesdawit n Dda Lmulud at Mɛemmaṛ di Tiziwezzu, uwumi qaṛen <Maɣṛes> ; Di tallit nni, yebda yetturar tizlatin n Yidir, Simon and Garfunkel, Moustaki, Cabrel, Inaṣliyen, Pink Floyd, Abṛanis, Cat Steγens,... S wakka Aεli ilemmed u yebda isurifen ines imezwura deg-wubrid n lfen.

Di 2001, yesekles tasfift-ines tamenzut, anda is yeqqaṛ : <''Amsebrid''>, s wakka, s tesfift-agi, Aɛli yekcem annar n cna.Ur iɛeṭṭel ara yebda timaɣṛiwin di tmurt n [[leqbayel]], deg-waxxam n yedles Lmulud at Mɛemmaṛ, daɣen deg-wuxxam umezgun n [[Bgayet]].

==Arazen & Tifaskiwin==

Aɛli daɣen yuka deg-waṭas n tfaskiwin, s kra n wanda id iɛedda s waraz, imi cna-ines s ṣṣut-is d uẓawan-ines yufraren-d.

Araz amenzu, yewwit-id di tafska taɣennawt n cna n [[teqbaylit]], araz wis sin, yewwit-id di tafska uẓawan n Ṣumam.

==Abrid n lɣaṛba==

Deg-wuseggas n 2000, Aɛli yeǧǧ-a tamurt-is, yeǧǧ-a taddart-is, yunag ar tmurt n Fṛansa, anda yella yezdaɣ di Lpari, ula dinna, am da di tmurt iqeddec, ixeddem daɣen timaɣṛiwin.
Aken assegas, ilemnd n tefsut tabarkant, Aɛli yecna di tzeqqa n Zinit (Zénith) di Lpari, s idis n ucennay ameqṛan Faṛḥat Imaziɣen Imula, Akli. D, d Gnawa Diffusion.
Zdat n lɣaci id yusan, tizlitt-is <A xali sliman> yufrar-ed yarna taɛǧeb nezzah i lɣaci nni id yussan, yeslkelsitt yarratt di <le clips> weqbel ad yessufeɣ tasfift-is, tinna yessufeɣ di 2005.
Aεli yessewjed tasfift tamaynut id yefɣen deg-wuseggas n 2009, anda is yeqqaṛ : "Akka id amur".

==Tisfifin n Aɛli Σemṛan==

2001, Tasfift tamenzut anda is yeqqaṛ : <Amsebrid>

2005, Tasfift tis snat anda is yeqqaṛ : <Xali sliman>

2009, Tasfift tis tlata anda is yeqqaṛ : <Akka id amur>

==Ayen nniḍen==
...

==Tamselyut==
*[http://fr.calameo.com/read/000450219818124c9788d], Aɛli Σemṛan, Xali Sliman. (Ali Amran)

[[fr:Ali Amran]]
