[[Tugna:Bgayet idebbalen2007.jpg|thumb|right|300px|Imaziɣen n zik (''idebbalen''), imaziɣen n wass-a ([[Zinedine Zidane]])]]
'''Imaziɣen''' d imezdaɣen ineṣliyen deg [[Tafriqt ugafa|tefriqt ugafa]], d nitni ay d amur ameqran deg yimezdaɣen n [[Tamazɣa|Tmazɣa]], tutlayt-nsen d [[Tamaziɣt|tamaziɣt]], xas ma yella aṭas deg-sen ass-a la ttmeslayen [[Taɛrabt|taɛrabt]]. 

Imaziɣen ḥerren-d akal d ameqran, yewwet seg wemda n [[Siwa|Siwa]], deg Utaram (lɣerb) n [[Maṣer|Maṣer]] alamma alamma d Targa Zewwaɣen d [[Muriṭanya|Muriṭanya]], ɣef yiri n ugaraw Aṭlasi. Yuɣ lḥal, d Imaziɣen ay d agdud n Tefriqt awḥid ay d-iḥerren anect-agi n wakal, imi amur ameqran deg yegduden ifriqiyen nniḍen, tikwal sɛan kan akal d amecṭuḥ, tikwal bitt, cerken-t akk d yegduden nniḍen. Imaziɣen ttuneḥsaben d agdud n yiri (race) amellal, xas ma yella nettaf gar-asen aṭas n yimibriken d yiberkanen.

Aṭas n Yimaziɣen ay d-mazal la ttmeslayen [[Tamaziɣt|tamaziɣt]], yernu deg yiseggasen-agi ineggura, aṭas n trebbaɛ timaziɣin ay d-yennulfan i wakken ad wwtent u ad ḥerzent tutlayt-nsent. Xas ma yella tantalyin (dialectes) ay ttmeslayen Yimaziɣen mxallafent si tama ɣer tayeḍ, maca kkant-d akk seg yiwen n uẓar, seg yiwet n tutlayt, yernu yeshel ɣef waṭas n trebbaɛ timaziɣin ad msefhament wagar-asent s tutlayt-nsent, xas ma yella mxallafent tentalyin-nsent. 

Imaziɣen mazal ṭṭfen deg waṭas n wansayen (lɛaddat), ladɣa wid yettidiren di Merruk akk d [[Uneẓruf|Uneẓruf]] (ṣṣeḥra), d acu kan, ass-a, aṭas n wansayen imaziɣen ay yellan ɣef yiri n nnger, la ten-ttaǧǧan medden yernu ur d asen-ttgen ara leqrar. Nnig waya, ula d tutlayt tamaziɣt la tettuɣal ɣer deffir deg waṭas n tmiwa n Tmazɣa, medden la tt-ttaǧǧan, ilmeẓyen ur a ttlemmden ara, dɣa yessefk ad yettwaxdem kra n leqdic s lḥir i lmend n ussukkes n tutlayt di tmiwa-ya.


== Imaziɣen yettwasnen ==

: Ẓer ''[[Imaziɣen ittwasnen]]''

Daɣen

: Ẓer ''[[Izwawen ittwasnen]]''

==Wali==

*[[Leqbayel|Leqbayel]]
*[[Imuhaɣ|Imuhaɣ]] (touareg)

==Tamselyut==
*http://amastan1.tripod.com/ Sɣur Umar Muffuk

[[Taggayt:Imaziɣen]]

[[an:Pueblos Berbers]]
[[ar:أمازيغ]]
[[bg:Бербери]]
[[bs:Berberi]]
[[ca:Berber]]
[[cs:Berbeři]]
[[da:Berber]]
[[de:Berber]]
[[en:Berber people]]
[[eo:Berberoj]]
[[es:Etnia bereber]]
[[eu:Berbere]]
[[fa:قوم بربر]]
[[fi:Berberit]]
[[fr:Berbères]]
[[gl:Bérber]]
[[he:ברברים (עם)]]
[[hr:Berberi]]
[[hu:Berberek]]
[[id:Orang Berber]]
[[is:Berbar]]
[[it:Berberi]]
[[ja:ベルベル人]]
[[jbo:imazixen]]
[[ku:Berberî (gel)]]
[[lt:Berberai]]
[[nl:Berbers]]
[[nn:Berbarar]]
[[no:Berbere]]
[[pl:Berberowie]]
[[pt:Berberes]]
[[ru:Берберы]]
[[sh:Berberi]]
[[simple:Berber]]
[[sl:Berberi]]
[[sr:Бербери]]
[[sv:Berber]]
[[sw:Waberberi]]
[[uk:Бербери]]
[[zh:柏柏尔人]]
[[zh-yue:柏柏爾人]]
