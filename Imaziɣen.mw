'''Imaziɣen''' d imezdaɣ ineṣliyen deg [[Tafriqt ugafa|tefriqt ugafa]], d nutni i yellan d amur ameqqṛan deg yimezdaɣ n [[Tamazɣa|Tmazɣa]], tutlayt-sen d [[Tamaziɣt]], xas ma yella aṭas deg-sen ass-a la ttmeslayen [[Taɛrabt]] Tamazɣant. 

Imaziɣen ḥerren-d akal d ameqqran, yewwet seg wemda n [[Isiwan]], deg Utaram (lɣerb) n [[Maṣer]] alamma d Targa Zewwaɣen d [[Muriṭanya]], ɣef yiri n ugaraw Aṭlasi. Yuɣ lḥal, d Imaziɣen i d agdud n Tefriqt awḥid id-iḥerren anect-a n wakal, imi amur ameqqran deg yegduden ifriqiyen-nniḍen, tikwal sɛan kan akal d amecṭuḥ, tikwal bitt, cerken-t akked yegduden-nniḍen. Imaziɣen ttuneḥsaben d agdud n yiri (race) amellal, xas ma yella nettaf gar-asen aṭas n yimibriken d yiberkanen.

Aṭas n Yimaziɣen id-mazal la ttmeslayen [[tamaziɣt]], rnu deg yiseggasen-a ineggura, aṭas n trebbaɛ timaziɣin id-yennulfan i wakken ad wtent ad ḥerzent tutlayt-nsent. Xas ma yella tantalyin (dialectes) i ttmeslayen Yimaziɣen mgaradent si tama ɣer tayeḍ, maca kkant-d akk seg yiwen n uẓar, seg yiwet n tutlayt, yernu yeshel ɣef waṭas n trebbaɛ timaziɣin ad msefhament gar-asent s tutlayt-nsent, xas ma yella mgaradent tentalyin-nsent. 

Imaziɣen mazal ṭṭfen deg waṭas n wansayen (lɛaddat), ladɣa wid yettidiren di Merruk akk d [[Uneẓruf]] (ṣṣeḥra), dacu kan, ass-a, aṭas n wansayen imaziɣen i yellan ɣef yiri n nnger, la ten-ttaǧǧan medden yernu ur d asen-ttgen ara leqrar. Nnig waya, ula d tutlayt tamaziɣt la tettuɣal ɣer deffir deg waṭas n tamiwin n Tmazɣa, medden la d-ttaǧǧan, ilmeẓyen ur ttlemden ara, dɣa yessefk ad yettwaxdem kra n leqdic s lḥir i lmend n ussukkes n tutlayt di tmiwa-a.

Ass-a llan azal n 45 imelyan n imaziɣen deg ddunit merra.

== Imaziɣen yettwasnen ==


: Ẓer ''[[Imaziɣen ittwasnen]]''

Daɣen

: Ẓer ''[[Iqbayliyen ittwasnen]]''


== Wali ==

* [[Leqbayel]]
* [[Icawiyen]]
* [[Imuhaɣ]] (touareg)

== Tamselyut ==
* http://amastan1.tripod.com/ Sɣur Umar Muffuk

[[Taggayt:Imaziɣen]]
