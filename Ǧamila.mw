
Ǧamila, tacennayt taqbaylit, ger yiwet irreṣṣan lsas i ccna unti n teqbaylit. 


== Tameddurt-is == 

Isem-is n tidett d Ǧuḥar Baccen, tlulled deg ussan imenza n tefsut n usegwas n 1930 (2 maggu 1930), deg temnaṭ n At Buhini ( tama n Iɛzzugen). Tawaccult-is d yiwet n twaccult muccaɛen, yellan si zik di Lzzayer tamanaγt. 

Ǧamila tezweǧ γures 12 n isegwasen kkan ar mmis n mmis n Ureski Lbaccir, argaz yenuγen, yemmuten f tilelli.  Ddren akken yiwen lweqt di Buzariɛa di Lzzayer, unagen sakkin kra n lweqt ar Franca. Cwit kkan, Lla Ǧamila tuγaled ar tmurt, tfureq nettat d urgaz-is. 




== Abrid-is di ccna n teqbaylit == 

Lla Ǧamila tewwded ar radyu asmi tella deg tama n Berthozène (La Grande poste d'Alger). D yiwet n tmettut umi qqaren Lla Cabḥa, yellan tettmediḥ imiren, i-tt-id yewwin ad twali amek ccenunt imiren. 

Liqal, Lla Ǧamila, tugguma ad-tekcem ar Radyu, si lxuf b awal n medden d laḥya n yimiren.

Tettɛawaded belli assen amezwaru igi id wwet ar Radyu, tuffa dinna: Lla Yamina tettawwid yiwen ucewwiq anda s teqqar:  "Ay ul-iw nhed nhed, newwed ar tebburt nbed, ma d yemma aɛzizen ulaḥed, mad tagmatt llaḥ lḥed) , Lla Zina, Lla Lǧida Tamuqrant, Meǧdul Aḥmed, Qurrici Zeṛṛuq, Sidaḥ, Ḥaǧ Raccid. 

Yella daγen Ccix Nurdin, is yennan i Lla Ǧamila: "A taqcict, awi-yaγed icewwiq".  Dγa tewwid winna " A dicini, tewwid-iyid arriyi". 

Texdem dva nnuba n ccna akw d Ccix Nurdin, d netta ig yellan d bab n uzawan ( chef d'orchestre) imiren. 


Teccna daγen deg Nnuba Lxalat i-teṭṭef Lla Tassaɛdit, ar tama n Lla Yamina, Lla Zina, Lla Cṛifa, Mimi Nabti, Tawes Nabti, Nwarra Nabti, Ǧamila Ḥassan (Massa Bugarmuḥ), Xedduǧ, Wṛida. 


== Abrid-is deg wayyen nniḍen == 

Lla Ǧamila tekki deg waṭṭas n tedwilin, gar-asent  "Les femmes au foyer", ar tama n Lla Tassaɛdit ( Madame Lafarge).  Tettekki daγen deg yiwwet n tedwilt "Enfatine" ar tama n Σabdel Maǧid Benasar. 

Tetteki daγen deg sura s taɛrabt taγerfant (Le Colonel Si Belaid, Rameaux de Feu, Les Hors la loi, Leila, le Vent des Aurès), d-taqbaylit (Tawrirt Yettwattun).

== Kra seg tezlatin-in == 

Inna-s ay afrux
Amirouche
Pas de Calais
Wilan lhara yaggi
Jsk
Am laɛyun
