'''Ǧamila''', tacennayt taqbaylit, ger yiwet irreṣṣan lsas i ccna unti n teqbaylit. 

== Tameddurt-is == 

Isem-is n tidett d [[Ǧuḥar Baccen]], tlulled deg ussan imenza n tefsut n usegwas n 1930 (2 maggu 1930), deg temnaṭ n [[At Buhini]] ( tama n [[Iɛẓẓugen]]). Tawaccult-is d yiwet n twaccult muccaɛen, yellan si zik di Lzzayer tamanaɣt. 

Ǧamila tezweǧ ɣur-es 12 n isegwasen kkan ar mmis n mmis n Ureski Lbaccir, argaz yenuɣen, yemmuten f tilelli.  Ddren akken yiwen lweqt di [[Buzriɛa]] di Lzzayer, unagen sakkin kra n lweqt ar [[Fransa]]. Cwit kkan, Lla Ǧamila tuɣaled ar tmurt, tfureq nettat d urgaz-is. 




== Abrid-is di ccna n teqbaylit == 

Lla Ǧamila tewwded ar radyu asmi tella deg tama n Berthozène (La Grande poste d'Alger). D yiwet n tmettut umi qqaren [[Lla Cabḥa]], yellan tettmediḥ imiren, i-tt-id yewwin ad twali amek ccenunt imiren. 

Liqal, Lla Ǧamila, tugguma ad-tekcem ar Radyu, si lxuf b awal n medden d laḥya n yimiren.

Tettɛawaded belli assen amezwaru igi id wwet ar Radyu, tuffa dinna: [[Lla Yamina]] tettawwid yiwen ucewwiq anda s teqqar:  "Ay ul-iw nhed nhed, newwed ar tebburt nbed, ma d yemma aɛzizen ulaḥed, mad tagmatt llaḥ lḥed) , [[Lla Zina]], [[Lla Lǧida Tamuqrant]], [[Meǧdul Aḥmed]], [[Qurici Zeṛṛuq]], [[Sidaḥ]], [[Ḥaǧ Racid]]. 

Yella daɣen Ccix Nurdin, is yennan i Lla Ǧamila: "A taqcict, awi-yaɣed icewwiq".  Dɣa tewwid winna " A dicini, tewwid-iyid arriyi". 

Texdem dva nnuba n ccna akw d Ccix Nurdin, d netta ig yellan d bab n uzawan ( chef d'orchestre) imiren. 


Teccna daɣen deg Nnuba Lxalat i-teṭṭef Lla Tassaɛdit, ar tama n Lla Yamina, Lla Zina, Lla Cṛifa, Mimi Nabti, Tawes Nabti, Nwarra Nabti, Ǧamila Ḥassan (Massa Bugarmuḥ), Xedduǧ, Wṛida. 


== Abrid-is deg wayyen nniḍen == 

Lla Ǧamila tekki deg waṭṭas n tedwilin, gar-asent  "Les femmes au foyer", ar tama n Lla Tassaɛdit ( Madame Laffage).  Tettekki daɣen deg yiwwet n tedwilt "Enfatine" ar tama n Ɛebdelmaǧid Benasar. 

Tetteki daɣen deg sura s taɛrabt taɣerfant (Le Colonel Si Belaid, Rameaux de Feu, Les Hors la loi, Leila, le Vent des Aurès), d-taqbaylit (Tawrirt Yettwattun).

== Kra seg tezlatin-in == 

*Inna-s ay afrux<br />

* Amirouche<br />

* Pas de Calais<br />

* Wilan lhara yaggi<br />

* Jsk<br />

* Am laɛyun (aẓawan-is yewwid At Mangellat i tezlitt anida is yeqqar Ferḥaɣ yewwded lweqt ay iḥbiben)<br />


[[Category:Tameddurt]][[Category:Acennay]]
