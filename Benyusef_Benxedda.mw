{{infobox biography}}
''Benyusef Benxedda'', ilul ass n [[23 furar 1920]] di [[Berwageyya]] di twilayt n [[Lemdiyyet]]. D asertay azzayri, D aselway wis sin n [[Unabaḍ Uɛḍil n Tegduda tazzayrit]] si 1961 armi tewwi Lezzayer azarug-is di [[05 yulyu 1962]].

Yemmut ass n 4 furar 2003 di Lezzayer.

==Tameddurt-is==
===Timeḍrit d ussinen===

yebda leqraya-s deg uɣerbaz n leqṛan akked uɣerbaz aṛumi. Syin yekcem ar tesnawit Duveyrier di [[Blida]] (tasnawit Ibn Ṛucd tura) anda i yemlal akked waṭas n yimeɣnasen iɣelnaẓriyen, gar-asen : [[Ɛebban Ṛemḍan]], [[Saɛd Daḥlab]], [[Lamin Debbaɣin]], [[Mḥemmed Yazid]] akked [[Ɛli Bumenǧel]].

Mi d-yewwi lbac yekcem ar tseddawit n tesnajya akked tesnafart n lezzayer di 1943. Yewwi-d agerdas n tesnafart deg useggaw n 1951.

===Amennuɣ ɣef uzarug n Lezzayer===

Yekcem ar [[Amussu i Unalak n Tlelliyiin Timagdayin]] deg useggas n 1942.D amsalaḍ n Useqqamu Alemmas n ukabar si 1947, yuɣal d amaray amatu n useqqamu-a si 1951 armi d 1954.

Mi yebda ṭṭrad di tmurt n Lezzayer deg unbir 1954 teṭṭef-it Fransa ar lḥebs acku umnen belli d netta akked yemdukal-is n Useqqamu Alemmas i yessekren ṭṭrad. Yeqqim 8 n waguren di lḥebs, syin serḥen-as-d. Yeffq-d kan yekcem ar [[FLN|Tirni n Uslelli Aɣelnaw]] anda i yuɣal d amarag n [[Ɛebban Ṛemḍan]] di Lezzayer.

semman-t deg [Agraw n Summam|ugraw n ṣṣumam] n ɣuct 1956 d amsalaḍ n [[Taseqqamut n Tenmiregt akked Usselkem]] akked [[Useqqamu Aɣelnaw n Tegrawla Tazzayrit]] akked [[Krim Belqasem]],[[Ɛebban Ṛemḍan]],[[Lɛerbi Ben Mhidi]] akked [[Saɛd Daḥlab]].Netta, [[Ɛebban Ṛemḍan]] akked [[Lɛerbi Ben Mhidi]] i d imasayen n [[Asun Asiman n Lezzayer]] (ZAA) si ɣuct 1956 armi i ffɣen si tmurt n lezzayer di furar 1957, dɣa d nitni i yessekren acu i wumi neqqar [[Imenɣi n Lezzayer]].

Di ɣuct 1957 deg temlilit n [[Useqqamu Aɣelnaw n Tegrawla Tazzayrit]] di tmurt n [[Maṣer]] yettwakkes seg [[Taseqqamut n Tenmiregt akked Usselkem|Tseqqamut n Tenmiregt akked Usselkem]]. Iṛuh ar waṭas n tmura s yisem n [[FLN|Tirni n Uslelli Aɣelnaw]] i wakken ad yessaweḍ ammenɣ n wegdud azzayri beṛṛa n Lezzayer.

Ass n 9 ɣuct 1961 yessuli-t-id [[Useqqamu Aɣelnaw n Tegrawla Tazzayrit]] d aselway n [[Unabaḍ Uɛḍil n Tegduda tazzayrit]].Ikemmel astugen akked udabu n Fransa i yebda [[Ferḥat Ɛebbas]] i wakken ad ḥebsen ṭṭrad.

D netta i d-iseyrun aḥbas n ṭṭrad ass n 19 meɣres 1962.Syin yekcem-d ar Lezzayer ass n 03 yulyu 1962

===Lmut-is===

Yemmut ass n 4 furar 2003 deg uxxam-is di Lezzayer. Yemṭel di tjebbant n Sidi Yahya ɣef yidis n wemdakel-is [[Saɛd Daḥlab]].

Taseddawit n Lezzayer Talemmast tettwasemma ɣef yisem-is.

==Idlisen i yura==

* 1986 - ''Les Accords d'Évian''  (Imtiwa n Ibyan)- OPU, Alger.
* 1989 - ''Les origines du {{1er}} novembre 1954'' (Iẓuran n umezwaru n unbir 1954) - éd. Dahlab, Alger
* 1997 - ''L'Algérie à l'indépendance: la crise de 1962'' (Lezzayer deg uzarug : Cwal n 1962) - Dahlab, Alger.
* 2000 - ''Abane-Ben M'hidi, leur apport à la révolution algérienne'', (Ɛebban-BenMhidi, Timerna-nsen i tegrawla) - éd Dahlab, Alger
* 2002 - ''Alger, capitale de la résistance 1956-1957'' (Lezzayer, Tamanaɣt n wezbu 1956-1957)- éd. Houma, Alger
