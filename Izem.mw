{{Automatic taxobox}}
'''Izem''' ('''[[Assaɣ ussnan]]''': ''Panthera leo'') d [[aɣersiw]] [[timseksumin|amseksum]] n [[tawacult (tasnudert)|twacult]] n [[tiserɣuda|tserɣuda]] yeṭṭafaren [[Tawsit (tudersent)|Tawsit]] n [[aɣilas (tawsit)|iɣilasen]], 
Izmawen ttidiren ass-a deg [[Tafriqt|Tefriqt n unẓul n taneẓruft]] akken i mazal degsen taɣreft meẓẓiyen deg  [Asya]] tettwaggez s [[angar|umihi n ungar]], ziktallit n [[azarmezruy|uzarmezruy]] llan ttidiren ula deg [[Turuft]], aɣeṛsiw-agi yenger deg tmiḍi tis snat [[send n tlallit]] imi aṭas i yettazzalen deffir-s akken ad [[agmar|t-gemren]] i wakken ad kksen alemsir-is neɣ ad tesxedmen i tujjya neɣ i wsedhu kan

== Addad d uẓayer n yizem ==
Izem [[Addad n taggaẓt|yettusismel]] d akken-it d [[talmest]] yettwaggzen [[talmest ur tettwageẓ|umihi n ungar]] s tseddaṛt taddayt anda afimidi n tdersi-ynes tuli deg snat n [[tamrawt|temrawin]] yezrin seg 30% ar 50% yerna asirem n tudert n tɣrfin yeffɣen i [[Afrag aɣelnaw|yfergan iɣelnawen]] isliw (yeḍɛef) <br/>
Zik nni, Izem deg [[Tafriqt|Tefriqt]] yella yettidir deg yal tama, deg yal tamurt ula di [[taneẓruft|tneẓruft]] yakk d idurar am [[Idurar n Aṭlas|idurar n waṭlas]]. Maca ass-a grant-d kra kan n tɣerfin yessufin (yettwaɛezlen) aladɣa deg tmura n usamar n Tefrikt

ɣas ma yella izmawen ttbanen-d yakk ttemcabin deg weglam (ṣṣifa) maca llant waṭas n [[tadulmest|tdulemsin]] yemgaraden s imik gar yiwet d tayeṭ deg weglam d teɣdi d yini akk d tiddi. Gar [[tadulmest|tdulmas]] n yizmawen yellan yettidir deg Tefriqt yella [[izem amaziɣ|yizemamaziɣ]] iy [[angar|negren]] deg uzaɣar. D netta i d izem ameqqran akk yettwassnen
Izem n Katanga]] (''Panthera leo melanochaita'') d izem-nni ay yettidiren deg tsabant (savane) n [[Kenya]] d [[Tanzanya]], deg [[Tafriqt tacerqit|Tefriqt tacerqit]]. Izem-agi meqqer ciṭṭ, yettidir deg uzaɣar anda ay yettṣeggid izgaren d yiɣersiwen niḍen. 
 
Deg [[Asya]] mazal izem la yettidir deg tmurt n [[Lhend]], deg yiwet n tama qqaren-as Gir. Tadulmest-agi qqaren-as [[izem n Asya]] (''Panthera leo persica'') izem-a tettwaggez s waṭas s umihi n ungar acku gran-d xges anagar n 200 n yizmawen. 
Deg Tuṛuft, izem yenger azal n 20 tasutin ay-a, maca deg tasut-agi meṛṛa, medden akk la ttmeslayen fell-as, u mazal aɣersiw-agi yella deg tsugint-nsen.

== Asismel d temhazt n yizem ==
[[Timesɣezt]] tamzikt yakk i [[aɣersiw|wɣersiw]] yecban izem ufant-id imusnawen deg yiwet n temnadt deg tmurt n [[Tanzanya]] addar-is yettuɣal ar 3,5 n imelyan n iseggasen, Kra n imusnawen nnan-d d akken timesɣezt-a tettuɣal i yizem amiran n tidet u mači n umiru-ynes maca timesɣezt nni ur tettwaggeẓ (ur tettwaḥraz ara) akken iwata, Dɣa deg waddad-a imusnawen zemren ad ini-n d akken timesɣezt-a tettuɣal i yiwen n [[tiserɣuda|userɣud]] dgi id yekka yizem (d [[aẓaṛ amezday]]). Ma d timetɣezt tamzikt tanaftart yettuɣalen ar yizem n tidet deg [[Tafriqt|Tefriqt]] yettuɣal [[addar|waddar-is]] ar yiwen n umelyun n iseggasen <br/>
[[Tiserɣuda]] id yettilin neɣ yudsen yakk ar yizem d [[Talmest|tilmas]] nni yeṭṭafaren [[Tawsit (tudersent)|tawsit]] n [[aɣilas (tawsit)|uɣilas]] am [[aksel (aɣersiw)|weksil]] d [[ayagwar|uyagwar]] d [[aɣilas|uɣilas]], Dɣa tizrawin [[aǧin|tiǧiniyin]] d timssilɣanin beyynen-t-d d akken Aksel illa d aserɣud amezwaru id yennebra-n seg [[aẓaṛ amezday|uẓar-a amezday]] send n 1,9 n imelyan n iseggasen s akin yennebda-d uizem d uɣilas send n 1,25 n imelyan n iseggasen

== Tidefrin ==
Llan imusnawen [[Tasartut n tesnudert|ssismilen]] azal n 12 n [[tadfert|tdefrin]] timiranin n yizem, Tameqrant yakk deg-sent d [[izem amaziɣ]] i yellan yettidir deg [[Tafriqt n Ugafa|Tefrikt n ugafa]], Imgaraden s wacu i semgirriden yisent tidefrin-a d idgan n tudert, Talɣa n ucebcub (azag), ableɣ d tneẓẓi n unfufed. Maca tefrer n usemgirred n tdefrin s tarrayt-a id yessekren amdan ameqran deg-sent yirna tesseker-d ula d Imgaraden gar ismawen n yiwet n tedfert d ayen yessekren aɣnan deg tluft-a, imusnawen ass-a  ukzen-d (steɛṛfen-d) s 8 n tdefrin kan, maca yiwen deg-sen ([[Izem n Katanga|Panthera leo melanochaita]]) yezmer ad yili yettusismel d agul (leɣlaḍ) d akken-it d tadfert tilellit, yirna ula d 7 nni n iden zemren-t ad ilin-t ttusisemlen-t s tuccda 

'''Tidefrin timiranin'''
* '''[[Izem n Asya|Tadfert n Asya]]''': Zik nni tadfert-a tella tettidir deg yakk tamiwin n [[Asya]], seg [[tturk|Turkya]] ar [[Surya]] d [[Tazunegzirt taɛrabt|tzunegzirt Taserɣint]] alamma d [[Pakistan]] d [[Lhend]] maca tura [[angar|tenger]] yakk deg tmura nni, Tura gran-d anagar 300 n yizmawen n tedfert-a ttidiren deg [[Afrag aɣelnaw n Gir|teẓgi n Gir]] deg tmurt n [[Lhend]] 

* '''[[Izem amaziɣ|Tadfert tamaziɣt]]''': Tadfert-a tenger deg uzaɣar (lexla) s usrag (ɣef ssebba) n [[agmar|wegmar]] maca ahat mazal llan kra n yizmawen yellan deg ukraf, Dɣa tadfert-a tella d nettat yakk i d tadfert tameqrant anda [[azuk|azuk-is]] yella yudes s waṭas ar wazuk n weksil

* '''[[Izem n Sinigal|Tadfert n Sinigal]]: neɣ izem n umalu n Tefrikt, tadfert-a tettidir deg Tefrikt n umalu, Seg [[Nijirya]] ar [[Sinigal]]

== Aglam ==

== Izem deg yidles Aqbayli ==
Deg tmurt n [[Tamurt n Leqbayel|Iqbayliyen]], izem mazal yettwassen yisem-is yernu yettwabdar-d ama deg [[anzi|yinzan]]  deg [[tamacahut|tmucuha]], iga d [[aɣersiw]] ilan (yesɛan) azal meqqren ɣer [[Iqbayliyen]] imi izem d [[azamul]] n tezmert akk d tebɣest (lkuṛaj).

== Tamselyut ==
* Omar Amastan Mouffok, imedyazen.

[[Taggayt:iɣersiwen]]
[[Category:Tiserɣuda]]
[[Category:Timsuṭad]]
[[Category:Timseksumin]]
