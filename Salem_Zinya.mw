'''Salem Zinya''', d-amyaru n unegalen, d-amedyaz daɣen, ilul ass n 26 deg Ctambeṛ 1962 deg taddart n Freḥa. Adrum iwezniɛen yersen Salem Zinya, aẓar-is seg Iflisen. Wwḍen-d ar uzaɣaṛ n Freḥa taggara n wagim (siecle) wis mraw-tza (19). <br />
Iɣerbazen anda t rran ad-iɣeṛ s tutlayin nniḍen d win n taddart-is akk d Llisi n Iɛezzugen. Dɣa iffɣ-d seg Llisi iɛezzugen deg useggas nni n 80 (tameṭ), aseggas i deg azwaw ikker a-d-isseɣṛes izerfan-is. Iffeɣ-d war ma issuli almad-is, war ma yewwi-d l-BAK. Ikayaḍen (les examens) ines akk d wid n imdukal-is deg llisi iɛezzugen d wid n wamek a-d-ssuksen izerfan n tutlayt agi s wayes nettaru.

Tigzi tella maca ddel n taɛrabt yugi-t. Isnerna taɣuṛi s tuzna n tebṛatin deg Uɣerbaz Universalis (Liaj, Biljik). Iffɣ-ed seg ulmad d-[[Taɣamsa|anaɣmas]] taggara useggas n 1981 (tameṭ d yiwen). Wwin-t ar lɛeskkeṛ deg useggas n 1984 (tameṭ d kkuẓ) ifuk-ed deg 1986. <br />
Kra yekka umennuɣ ɣef tmaziɣt, Zenia ikka deg-s, ulac dacu izgel. Izdi tazmart-is d-tiyad. Maca netta ifka azal afellay i wmahil adelsan. Deg temlilit n Umussu Adelsan Amaziɣ (MCB) n Yuliu 1989, d netta I d-amyaru n ṛṛabun n tesmilt (commission) tis kraḍ (3), “Idles d usnefli n tẓuri”. Zenia iffeɣ seg tesmilin n Umussu Adelsan Amaziɣ deg useggas n 1994, immi ikker hendawal gar snat n tdukliwin n MCB (Amussu Adelsan Amaziɣ) illan imir nni, tismilin (commissions) akk d tenmiregt (coordination).n MCB.

Gar 1990 akk d 1995, Zenia ixdem d-anaɣmas deg uɣmis nni « Tamurt » isbedd akken Talawanu. Illa ittḍebbir ɣef uḥric nni n tmaziɣt. D netta yellan isseɣtay idrisen i-d-ittwaznen.

Deg useggas n 1998, issufɣ-ed Tasɣunt « IẒURAN », tasɣunt iga i lmend n usnefli n tsekla tamaziɣt.

== Ayen yura Salem Zinya ==
* ''Tirga n Yidir'', Paris, L’Harmattan, 1993. Tazwart n [[Taseɛdit Yasin]].
* ''Tafrara'', Paris, L’Harmattan, 1995, Unegal.
* ''Mi sliɣ ccarweɣ'', Tamedyazt, Awal, Ɣef [[Lmulud Mɛemri]], 1990.
* ''Iɣil d wefru''
* ''Tifsiwin''

; Tafrara, ungal sɣuṛ Salem Zinya :

Tagi t-tadyant n yiwen weqcic, d aqbayli. Asmi yella d ilemẓi immuger yiwet teqcict yebɣa at-tyaɣ nnan-as :
" alla! mačči t-tagi i-k ilaqen " .Alaxater taqcict nni tugar-ik s kra iseggasen.

Asmi i d immed inuda f tlelli n tmurt, inuda f iz'uran-is yufa ulac. Ihi yebda yekka-t uzal ama di 1980 ama di 1982 mi d fɣen atmaten inselmen. Ikcem leḥbus yečča aεekkaz almi yemmut.

; Iɣil d wefru, ungal sɣuṛ Salem Zinya :

Iɣil d Wefru d tadyant n Lezzayer yettwacergen ɣef sin iberdan : abrid n tatrara d izerfan n umdan, i ɣef ttnaɣen Uzwaw d Titem, d ubrid n tineslemt d tiεuṛṛebt i ɣef ulin s adrar Muḥ emmed d Σuqba.

Tanekra d yimenɣi n Uzwaw d Titem, ɣef izerfan d tmettit nnsen, teglayasen-d s lada i ten-yessawḍen ɣer tizi n tmettant. Azwaw refdent iterrasen n Jiniral Anezmar, yessen-d lihana d tukksa n sser uqbel ad s-d-brun. Titem d Tmekyust ddment-ten iremmaɣen-inselmen (irebraben).

ɣer tama n tmeddurt-a n demmaṛ d lmerta, tammeddurt tawfayant n Jiniral Anezmar d wid-is, id-yessikiden s ufella yir tudert n ugdud igan s idammen, imeṭṭawen d tmettant, ɣer taggara ad s-d-gwrin yir ussan, ad yesleb, ɣer deqqal ad yerwel.

Muḥemmed, yesnefken ultma-s, Tamekyust, i Σuqba, tenɣa Titem deg udrar, taggara ula d netta tečča-t nndama deg wayen iga, yenɣa iman-is.

== Tamselyut ==
* [http://www.imyura.net http://www.imyura.net]

[[Taggayt:Tameddurt]]
