'''Aḥmed Ayad''', isem-is unazur '''Rwiced''', d yiwen unazur aɣerfan azwaw n-craḥa, umezgun, issura, akw d Sinima. Ilul di 20 ibrir (kuzyur) 1921 di [[Lezzayer|Lezzayer Tamanaɣt]]. Imut ass n 28 yennayer 1999. Imawlan-is laṣel nsen seg [[Azefun]], di [[Tamurt n leqbayel|tmurt izwawen]]. 

Ikcem ar uɣerbaz amezwaru di 'Susṭara', di 'Kasba tunigt', ur iɛeṭel ara yeḥbes leqraya-s i waken ad yawen imawlan-is ilan xuṣen nezeh di teswiɛt nni udabu i franṣiyen, send trad umadal wis II. Ixdem aṭas lecxal: ayeznuzu iɣmisen, ay ṣefeḍ isebaden, ayeznuzu iguma d tizegza, atg.

Zehri-s i bwit armi d yiwen w-ass anda anazur umezgun amuqwran Maḥbub Sṭambuli, yerra tamawt s wayen yezmer Aḥmed Ayad a t yexdem di tazuri umezgun. Ur iɛeṭel ara i sawlas-d, yesekcemit s anar aki umezgun. Ibbwid srid ar tazeqa 'La Majestic', tura yaka isem-is Aṭlas, di tama n 'Bab Lwad' di Lezzayer tamanaɣt. I semlalit d unazur wayeḍ ilan mucaɛ, w-aki [[Racid Qsenṭini]], i waken ad ilmed yides. Segmi yuɣal isem-is Racid amecṭuh, neɣ s taɛrabt n Lezzayer Rwiced. Qaren d tanazurt n [[tiliẓri]] Nuriya, i syefkan isem aki n tazuri ines. S isem is yeqqim armi d tamettant-is. 

Timlilit n sin unazuren Aḥmed Ayad d Racid Qsenṭini, d tazwara umecwar ɣezifen n Rwiced, i g-kecmen di yal aḥric n taẓuri: ccna, amazgun, tiliẓri, sinima, atg. I kcem isyin deg waṭas n temtilin (rôles), di 'les sketch', wala d tcequfin umezgun, ama s tutlayt tazwawt, n lejdud-is, neɣ s tutlayt taɛrabt n Lezzayer, is i d-ittureba. Isegwasen ar zdat, yuɣal ikecem s anar isura, anda id yurar deg issura yettwasnen ines. Ama d issura imecṭaḥ am: Hasan Terru, Hasan Taksi, d Hasan Niya, neɣ wid imuqren n Sinima, am 'Opium et le bâton', i gellan d adlis n umyaru azwaw [[Mulud At Mamar]]. D assaru anda id yurar zdat inazuren imuqranen wiyaḍ am: Jean Louis Trintignant, Sid Ali Kwirat, Maris Josée Nat, Meḥyedin Bacṭarzi, Mesṭafa Kateb, atg. 

Deg anar umezgun Aḥmed Ayad yurar zdat inazuren imuqranen umezgun azzayri, am : Mulud Touri, Hasan Lḥasani, Nuriya, Keltum, Farida Sabunği, Yasmina, Larbi Zekkal, Muḥamed Unic, Sid Aḥmed Agumi, atg. Daɣen '''Aḥmed Ayad''' ila yetteka di tarbaɛt umezgun n Rrayu n teqbaylit, zdat n Ali Abdun, Muḥamed d Saɛid Ḥilmi, Qadri Ṣɣeyer, Ccix Nurdin, Samira, atg. Di tagar isegwasen n 50, netta d Muḥamed d Saɛid Ḥilmi, xedmen di Rradyu n teqbaylit yiwet n tedwilt n necraḥa d teḍṣa, isem-is ''Tlata izehwaniyen''.

Daɣen Aḥmed Ayad icna aṭas n tuɣac ama s [[teqbaylit]], neɣ s [[taɛrabt]] n [[Lezzayer]], ladɣa tid n taḍṣa d necraḥa.

== Tamselyut ==

* [http://www.racines-izuran.com http://www.racines-izuran.com]

[[Taggayt:Tameddurt|Ayad]]
[[Taggayt:Acennay|Ayad]]

[[fr:Rouiched]]
