{{Automatic taxobox}}

'''Abanɣu''' neɣ '''Azamur''' ('''[[Assaɣ ussnan]]''': ''Hippopotamus amphibius'') d [[aɣersiw]] [[Timestuga|amestugan]] meqqren s waṭas, yettiddir deg [[Tafriqt|Tefriqt]]. S umata, Abanɣu d yiwet n [[talmest|telmest]] gar snat n telmas id yegran deg [[tawsit (tudersent)|tewsit]] n ubanɣu (talmest n iden d [[abanɣu agezlan]]) <br/>
Abanɣu d aɣersiw yeggunin ɣef waman deg tudert-is s waṭas anda amur ameqran n wakuden-is yettili-ten s agensu (daxel) n [[asif|isafen]] d [[agelmim|igelmimen]] yellan deg unẓul n [[aneẓruf Ameqran|uneẓruf ameqran]] Ula d [[amercel|amercel-is]] yakk d [[tarrawt|tarrawt-is]] tettili-d s agensu n waman, Zik nni yella yettidir ula deg [[Nnil|wasif n Nnil]] alamma d [[Asif n Urdun]], Abanɣu yettidir deg tegrawin anda yal tagrawt tezmer ad tt-awi azal n 40 n ibanɣuten,Mi ara ad yas wakud n [[adnunnes|udnunnes]] w ad adrent [[taẓɣelt|tseddarin n wezɣal]] itteffeɣ-d seg waman i wakken ad iksu maca ttilin d isufen s tmegla n wass mi ara ad ilin deg waman 

== Aglam ==
[[Tugna:Hippo zoo Lisbon.JPG|thumb|200px|Aqerru n ubanɣu]] 

Abanɣu d yiwen gar [[timsuṭad|temsuṭad]] i zeddiɣ (mazal) llan ttidiren deg [[tagnit|tegnit]] yerna iga d yiwen gar [[abersiw|iɣersiwen icafcalen]] ur [[angar|nengir]] ara, [[Azuk]] agaman n [[awtem|uwtem]] n ubanɣu amawaṭ d win yettawṭen gar n 1500 kg ar 1600 kgma d iwetmen iwessura yezmer ad yaweṭ wazuk-nsen ar 3200 kg, [[tawtemt|tiwetmin]] ttilin-t meẓẓiy-it cwi ɣef iwetmen s wazuk igan gar 1300 kg ar 1500 kg, Ammas n teɣzi n uqerruy-is 3,5 m. Ma d addud ynes ar tuyat 1,5 m ayen yegdan addud n [[Azara amellal|uzara amellal]] dɣa anect-a yesnulfa-d amray (lewɛara) ɣer imusnawen deg usideg n anwa i d [[timsuṭad|asuṭad]] ameqran wis sin seld n [[ilew|yilew]] <br/>
[[Asirem n tudert]] ɣer ubanɣu d win yessawaṭen seg 40 ar 50 n iseggasen. Maca abanɣu yettusismlen yakk meqqer idder deg [[Lalman]] d tawtemt isem-is ''Tanga'' yemmuten deg useggas n [[1995]] s [[addar|waddar]] n 61 n iseggasen 

[[Tugna:HippoSkelLyd2.png|thumb|200px|[[taɣessa]] n ubanɣu]]

[[Inzer|Alday n wanzaren]] d [[tiṭṭ|wallen]] d [[ameẓẓuɣ|imeẓẓaɣ]] n ubanɣu zgan-d deg yixef n [[aqecrur|uqecrur]] ayen yettaǧǧan ad yessekcem yakk [[tafekka]]-ynes deg waman d waluṭ n twennaṭ [[anezwu asbegsan|tasbegsant]] izeɣlen i wakken ad yeffer ɣef twaqqsa n tfukt

Yettwassen ubanɣu s tafekka-ynes [[Awlellu|tawlellayt]] ur nli (ur nesɛi) [[acebbub|azar]] d yiṭarren-is meẓẓiyen d ubleɣ-it acafcal, ɣas akken s ila isefka ayi akk ara ad tyeǧǧen d azayan d agezlan maca yezmer ad yazzel ugar n wemdan, Anda tazzla-ynes tettaweṭ ar 50 km/[[tasragt|ts]]

== Aẓaṛ d usismel ==
[[Category:Aɣersiw]]
[[Category:iɣersiwen]]
[[Category:timsuṭad]]
[[Category:iɣersiwen n Tefriqt]]
