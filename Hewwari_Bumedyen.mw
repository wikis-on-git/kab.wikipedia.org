'''Hewwari Bumedyen''' (ilul seg yisem n '''Muḥemmed Ben Brahim Buxerruba''' deg 23 Ɣuct 1932 deg [[Ɛin Ḥsayneyya]], [[Galma]] - yemmut deg 27 Dujember 1978 deg temdint n Ldzayer), d aserdas adzayri, d aselway wis sin n tmurt n [[Dzayer|Ldzayer]] (deffir uzarug), gar 1965 ed 1976, yerna yeqdec d aselway n Useqqamu n Tegrawla gar 1965 d 1976. 

Deg tallit n wemgaru (ṭṭrad) n Ldzayer, yefka i yiman-nnes isem n Hewwari Bumedeyn yerna yuweḍ ɣer tfesna n weknaner. Deg 1959, yeqqel d Imḍebber Aɛlayan n Yigen n Weslelli Aɣelnaw. Asmi ay tuwey [[Dzayer|Ldzayer]] azarug-nnes deg 1962, Bumedyen yeqqel d aneɣlaf n temḥaddit ddaw uselway [[Ḥmed Ben Bella]], am wakken ay yeṭṭef amkan n wenmazul n Uneɣlaf Amezwaru gar 1963 d 1965. Deg wass n [[17 Yunyu]] 1965, Bumedyen yesseɣli Ben Bella seg udabu yerna yeqqel d netta d aselway n tegduda. Deg wass n 20 Yunyu n useggas-nni, yerna yeṭṭef ula d amkan n Uneɣlaf Amezwaru.

[[Category:Tameddurt]]
[[Category:Tasertit]]
[[Category:Iselwayen n Dzayer]]
