Deg yisem-is n tidett, Sadeq Buyahya. D yiwen unazur, acennay, ig lulen deg tama n Bgayet di 1907. Yemmut ass n 7 yennayer deg usegwas n 1995. 

== Izuran-is == 

Baba-s n taddart n Kuku deg temnaṭ n At Yeḥya (Tamurt Ufella). Sadeq Abǧawi yennum yettruḥ γef taddart-aggi nsen seg wasmi yella d amectuḥ. Tawacult-is, netta, ur qdiɛen-ara akw taddart-nsen ansi id kkan. 


== Abrid-is di ccna == 

Sadeq Abǧawi zik ig yebda ccna, laγda ccna tadandalusit (Andalou). Mucaɛ aṭas di ṣṣenf aggi n ccna. 

Deg usegwas n 1933 alami d 1938, yella γer uqarruy n tarbaɛt n ccna Tandalusit umi semman " Lmussilya".  Dγa deg ubrid-is di ccna yaggi tandalusit, irruḥ alami di Tala Yemsan (Tlemsen) anda yelmed kra n nnubat, anda id yerna tamusni. 

Yettwasen daγen s tezlatin yura s teqbaylit i waṭṭas n icennayen n tallit-nni. 

Asmi telli "rradyu" n Bgayet deg usegwas n 1946, Ccix Sadeq Abǧawi yuγal d bab n uẓawan (chef d'orchestre), yesɛdayed daγen tidwilin di rradyu yaggi. 

Deg tedwilin-is i bdan deqs n icennayen id yufraren tallit-nni amzun Abdelwaḥab Abǧawi, Yussef Abǧawi, Amuqran Agawa, Ccix Lmuḥub, Lγazzi. 


== Kra n tezlatin yurra == 

- Cwingum cwingum ( d-tizlitt yurra asmi id wwḍen imarikaniyen ar Bgayt di lawan-nni n Traḍ Agreγlan wis ssin). 

- A bu waɛmam d uqendur (d tizlitt yeccna Ccix Abdelwaḥab Abǧawi).

- Lbabur (d yiwen n tezlitt yurra akw d Ccix Abdelwaḥab Abǧawi. Imeslayen-is, lḥen-is, llan zik deg temdint n Bgayet. D yiwen n ccna n tullawin n temdint-aggi).

== Sources == 

Hommes et femmes de Kabylie, tome 1, sous la direction du professeur Salem Chaker, Edisud.
