{{Databox}}
Deg yisem-is n tidett, Sadeq Buyaḥya. D yiwen unaẓur, acennay, i ilulen deg tama n [[Bgayet]] di 1907. Yemmut ass n 7 yennayer 1995. 

== Iẓuran-is == 
Baba-s n taddart n [[Kuku]] deg temnaṭ n [[At Yeḥya]] (Tamurt Ufella). Sadeq Abǧawi yennum yettruḥ ɣef taddart-agi nsen seg wasmi yella d amectuḥ. Tawacult-is, netta, ur qdiɛen-ara akk taddart-nsen ansi id-kkan. 

== Abrid-is di ccna == 

Sadeq Abǧawi zik i yebda ccna, laɣda ccna tandalusit (Andalou). Mucaɛ aṭas di ṣṣenf-agi n ccna. 

Deg useggas n 1933 alami d 1938, yella ɣer uqerruy n tarbaɛt n ccna Tandalusit umi semman "Lmussilya". Dɣa deg webrid-is di ccna yaggi tandlust, iruḥ alami di Tala Yemsan ([[Tlemsen]]) anda yelmed kra n nnubat, anda id-yerna tamussni. 

Yettwasen daɣen s tezlatin yura s teqbaylit i waṭṭas n icennayen n tallit-nni. 

Asmi telli "rradyu" n [[Bgayet]] deg useggas n 1946, Ccix Sadeq Abǧawi yuɣal d bab n uẓawan (chef d'orchestre), yesɛday-d daɣen tidwilin di rradyu-yagi. 

Deg tedwilin-is i bdan deqs n icennayen id-yufraren tallit-nni amzun Abdelwaḥab Abǧawi, [[Yusef Abǧawi]], [[Ameqqran Agawa]], [[Ccix Lmuḥub]], [[Lɣazzi]].

== Kra n tezlatin yurra ==
* Cwingum cwingum ( d tizlitt yurra asmi id wwḍen imarikaniyen ar Bgayt di lawan-nni n Traḍ Agreɣlan wis ssin).
* A bu waɛmam d uqendur (d tizlitt yeccna Ccix Abdelwaḥab Abǧawi).
* Lbabur (d yiwen n tezlitt yura akked Ccix Abdelwaḥab Abǧawi. Imeslayen-is, lḥen-is, llan zik deg temdint n Bgayet. D yiwen n ccna n tullawin n temdint-agi).

== Sources == 
Hommes et femmes de Kabylie, tome 1, sous la direction du professeur Salem Chaker, Edisud.

[[Category:Tameddurt]][[Category:Acennay]]
