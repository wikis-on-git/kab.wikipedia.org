Di [[Tamurt n Leqbayel|Tmurt n Leqbayel]], zik-nni, ttmaggaren medden tafsut. Amagger n tefsut d ansay, yella assaɣ ak-d ugama. D tagnit ideg d-mmalen medden tumert-nsen imi d-yuki ugama seg umeɣrud n tegrest, ama d imɣan, ama d ibeɛɛac. Ansay-agi d asfillet i lɣella ak-d uǧuǧǧeg n tudert.

Deg umenzu n tefsut, ttenkaren medden di tafrara akken ur yeggan ara sseɛd-nsen. Uqbel alluy n yiṭij, ad yebdu umeslay d unecreḥ. Tilawin ad serḥent i teɣratin akken ad d-sakint igerdan yeṭṭsen, yerna ad kksent tuggdi i yezgaren, ladɣa qqarent-asen ɣer umeẓẓuɣ : « Beccreɣ-ken ay izgaren tekcem tefsut, teffeɣ ccetwa. » Di kra n temnaḍin, ass-ni, ttagant tilawin timmi s yimeṭṭi n uzezzu neɣ tkeḥḥilent s taẓult.

Tilawin d yigerdan ttarran tiɣrifin d tḍellaɛt, tteṭfen abrid ɣer lexlawi d tɣezza akken ad maggren tafsut. Ad leḥḥun ad cennun:

{{Ameslay|Lɛeslama-m a tafsut,<br>Ad neǧuǧǧug ad nettkufut,<br>Ad nettnernay am tagut,<br>Di leɛnaya n Jebrayen lɣut.}}

Qqaren daɣen:

{{Ameslay|Lɛeslama-m a tafsut,<br>A tin umi cebḥen lenwar!<br>Ma d ccetwa tfukk,<br>Truḥ am tagut la-qrar.}}

== Tira d temselɣa ==
* Amagrad-agi yettugemred seg: ''Le Rituel Agraire'' n H. Genevois, FDB.
