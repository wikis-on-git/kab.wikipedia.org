{{Infobox Aẓawan (anaẓuṛ)
 | arkawel            = aɣucan
 | isem               = Takfarinas
 | tugna              =Takfarinas_performing_live_in_Algiers.jpg
 | aglam              = Takfarinaas
 | taselfest          = 
 | isem talalit       = Ḥsen Zermani
 | talalit            = [[1956]]
 | talalit amḍiq      = [[Tiqesray]], [[Tamurt Lezzayer]]
 | tamurt aẓar        = [[Tamurt Leqvayel]]
 | lmut               = 
 | lmut amḍiq         = 
 | asadur             = [[Acennay]]
 | asadur nniḍen      = [[Ameskar-asuder n yeḍrisen-agerutlay]]
 | tawsit             = [[Yal]]
 | allal              = [[Taɣect]]<br />[[Derbuka]]<br />[[Amendul]]<br />[[Snitra]]
 | iseggwasen tawuri  = [[1976 deg aẓawan|1976]] - ar tura
 | anfaras            = 
 | tizrirtin          = 
 | asmel unṣib        = http://www.takfarinas-yal.com/
 | imasladen imiranen = 
 | imasladen iqdimen  = 
 | lǧiran             = 
 | logo               = 
}}


::<small>'''ASEFHAM''' : Ma tettnadiḍ '''''Takfarinas''''', d aqerru n trad mgal Rruman, ruḥ ar '''''[[Takfarinas agellid]]'''''</small>
----
'''Ḥsen  Zermani''', s yisem-is n taẓuri, '''Takfarinas''', d yiwen unaẓur n ccna atrar azwaw. Ilul deg taddart n Tqesray deg useggas n 1958. Tiqesray d yiwet n taddart i d-yezgan di [[Ledzyer tamanaɣt]], teččur d izwawen.

Lameɛna Ḥsen Zermani, yefruri-d deg wul n tmurt n Leqbayel, di taddart n Tizi Tɣideṭ, taɣiwant n Iɛekkuren di temnaṭ n [[Tizi Wezzu]].

Ḥsen Zermani, akken d ameẓyan yufa-d iman-is d anaẓur am waṭas n iɛeggalen di twacult-is. Iḥemmel ad yecnu maca, werǧin yerra di ddehn-is d akken a d-yas wass ad yaweḍ ɣer wanida yewweḍ ass-a acku, di tallit-nni n 70, yeqwa-d lḥers ɣef tmurt labaɛda ɣef tutlayt n [[Tamaziɣt|tmaziɣt]]. 

Ḥsen Zermani iḥemmel aṭas aẓawan, imeddukal-is d tawacult-is ladɣa baba-s, sḥersen-t akken ad iruḥ ɣer nnuba n iḥeffaḍen uzekka n umaṭṭaf wis II yella a yeselḥay unaẓur [[Crif Xeddam]], acku walan-t icennu akken iwata.

== Amecwar-is di ccna ==

Deg useggas n 1976 iɛedda-d di tesgilt-agi, anda yewwi arraz amezwaru.  Akken ad t-yessebɣes, baba-s yuɣ-as-d snitra-s tamenzut acku, yella yetturar s snitra i d-yexdem s tebelyunt n zzit. Dɣa dinna yekcem s annar n tẓuri s yisem i yefka i yiman-is ''Takfarinas'', i yellan d isem ugelid deg umezruy imaziɣen. Mi d-yufrar  Takfarinas di nnuba n iḥeffaven, yessekles aḍebsi-ines amezwaru ''Yewwa ṛṛemman'' ɣer [[Maḥbubati]] d l’Oasis, maca, amahil-agi d win ur s-neɛǧib ara.

Deg useggas n 1979 iruḥ ɣer [[Fransa]], din Yemlal d [[Yidir]] i d-yesnulfan axxam n usizreg '''Azwaw''' anda yessewjed ad iɛiwed i usekles n uḍebsi-nni-ines maca, ɣer tagara yessuffeɣ-it-id ɣer tezrigin ''Triomphe music''.

S wakka Takfarinas yuɣal d iminig, am netta am tugti n icennayen izwawen yerwa lḥif, yerwa aksar d usawen akken a d-iḥelli amḍiq-is. 
Almi d asmi i yexdem Yidir tameɣra di l’Olympia deg useggas 1980 i yebda yettifrir-d Takfarinas. Imi yecna di tmeɣqra-yagi. Deg wakken  yeɛǧeb aṭas i lɣaci, yenced-it-id Buǧemɛa Semɛun, neɣ [[Buǧma Agraw]]  akken ad cnun lwaḥid, yeqbel ad  yiki deg ''Agraw'' imir-nni i d-suffɣen tasfift ''Ccef n uparti'' maca  ikemmel deg usuffeɣ n iḍebsiyen i yiman-is: ''Aɛessas n zher-iw''; ''Zzin d wedrim'' deg useggas n 1983. Yuɣal yemsefraq netta d tarbaɛt n wegraw.

Deg useggas n 1986 yessuffeɣ-d sin iḍebsiyen  ''Way telha''; ''Arrac'', deg-sen iɛawed yessefti deg umareg, akken ad t-yesnerni.  Deg wayen yeɛnan  isefra yexdem  d imedyazen imeqranen yecban [[Ben Muḥemmed]], [[Muḥya]], [[Bessaɛud Muḥend Aɛrab]], [[Muḥend Umusa]], [[Mulud Ayt Ɛmer]], ma d tura  ixxedem d Kader.

ɣer tama n imedyazen-a Takfarinas yugem-d aṭas di tgemmi n ccna aɣerfan wid yecban Lɛenqa, [[Ccix Lḥasnawi]], [[Sliman Ɛazem]]... atg.

Mbaɛɛd Arrac, Way telha, Aɛessas, Zzin d wedrim, Takfarinas yessuffeɣ-d aḍebsi ''Ṛṛemman'' s wayes yettiki deg tesgilt n ''Hit parade de world music Europe charte'', din i d-iḥella  amḍiq wis ukuẓ  deg useggas 1994.

Deg useggas n 1996 yessuffeɣ-d ''Salamat'', deg useggas n 1999 yerna-d sin iḍebsiye n ''Zaεma zaεma'', Ddu deg wa d iḍebsiyen i isekren lhul deg umaḍal meṛṛa ladɣa di tmurt n [[Lezzayer]]. 

Deg useggas n 2004  yessuffeɣ-d ukuẓ n iḍebsiyen ideg yerra tajmilt i tlawin anda bɣunt ilint.

== Takfarinas d anaẓur ameɣradan ==

Takfarinas yexdem d inaẓuren n umaḍal am tarbaεt ''Sixun'' i deg yella Michel Alibo, Louis Winsberg, Karim Ziad, atg. Ma deg uḍebsi-yagi aneggaru yexdem d umaṛṛuki ''Idbasaεid'', rnu ɣer-s inaẓuren n ddunit meṛṛa am ''Jef de la Cruse'', Yin Jian, Jamaikan Sly Dunbar d Robbie, atg.

Takfarinas yefka isem n YAL i ccna-ines, ɣef wanect-agi yenna-d :

== Tamselyut ==

* [http://www.imyura.net http://www.imyura.net]
* [http://www.takfarinas.net http://www.takfarinas.net]
* [http://www.salammbo-press.com/artiste14/bio.htm http://www.salammbo-press.com/artiste14/bio.htm]

[[Taggayt:Tameddurt|Takfarinas]]
[[Taggayt:Acennay|Takfarinas]]

[[ar:تاكفاريناس (مغني)]]
[[de:Takfarinas]]
[[en:Takfarinas]]
[[fr:Takfarinas]]
[[it:Takfarinas]]
