'''Tizi Wezzu''' d tamnaṭṭ deg usammer acerqi n [[Tamurt n leqbayel|Tamurt n Izwawen]]. Tikwal sawalen-as medden '''Tamnaṭṭ n Tizi Wezzu''' am wakken ad xedmen tamezla ɣef tamaneɣt-is [[Tamdint n Tizi Wezzu]].

==Tarakalt==
Tizi Wezzu tebɛed azal n 70 km ɣef rrif n lebḥer akk-d wazal n 60 km seg [[Bgayet]]; ɣef tlisa-s ad nef seg usammer [[Tubirett]] (80 km), ɣef ccerq Bgayet, [[Bumerdes]] ɣef lɣerb.

S Tajumma n azal n 2.958 km2 lwilayet n Tizi Wezzu tella yiwet seg timnaḍin i meqren deg tmurt n yezwawen. Aḥric ameqran n waman ttassen seg idurar n Djerdjer uqbel n ucercer-nsen ɣef wasif n Sbaɛu; llan deg-s waṭas n tifrawin am tefrawt n Taqsebt (160 imelyaren n m3).

Tizi Wezzu tesɛa azal n 1.222.334 n imezdaɣ (leḥṣab n 2005) s tajumma n 2958 km²; ɣef wagi tella yiwet n temnaṭṭ yesɛan a ccan meqqren deg Tafriqt ugafa.

Tamdint n Tezi Wezzu d tamaneɣt n temnaṭṭ i tella; 120 000 n imezdaɣ i tesɛa.

Timdinin timeqranin n lwilayet n Tizi Wezzu:

* 1 [[Temdint n Tizi Wezzu]]
* 2 [[Larebɛa n Ayt Yiraten]]
* 3 [[Micli|ɛin Lḥemam]]
* 4 [[Iɛezzugen]]
* 5 [[Draɛ Ben Xedda]]
* 6 [[Tadellest|Delles]]
* 7 [[Tigzirt]]

==Amezruy==
Seg taglest Tizi Wezzu tella daymen tettwazdeɣ s imaziɣen am isbeggen lisemis, imi deg tutlayt n izwawen Tizi Wezzu d asemlili i d tella, deg yiwen ufus tizi, deg wayeḍ azzu; ini n ddheb akk-d ccbaḥa i dehcen n tizi, yiwet n tama ɣef tayeḍ, tazmert agi i ixelqen ayen icebḥen Tizi Wezzu.

Ulac ayen i d-iqqimen seg umezruy atrar n Tizi Wezzu, anagar kra n lebni deg lweqt n Irumaniyen.  Deg lweqt atrar ad nef yiwen wemkan i yesɛan kra n texxamin seg lweqt n Iturkiyen; amkan agi yefka-d talalit i Suq n Sebt akk-d yiwet temdint tamectuht, tella ar tura yiwet tiɣremt deg Larebɛa Nayt Iraten (azal n 25 km seg Tizi) i ttwabnan deg 1850 deg lweqt n Taslekt Tafransist; tamdint agi tuɣal-ed temdint n Tizi Wezzu n tura.

==Tadamsa==
Tadamsa n Tizi Wezzu tettwaḥkem s tlata n igzumen ixelqen idrimen merra n tamnaṭṭ:

===Turizm===
Idurar n Djerdjer akk-d leğwahi-nsen llan d aɣbalu n Turizm ameqran deg tamnaṭṭ n Tizi Wezzu imi yal aseggas ilulufen n lɣaci temsafren ɣur-es iwakken ad sɛedin lweqt n ustaɛfu-nsen; Taddart n Tala n yilef akk-d Tikejda d imukan i iɛejben aṭas n lɣaci deg lweqt n Skii. 

Imukan n taɣedweft:

Lwert Aromani: Tigzirt (Iomnium), [[Taqsebt]] (Rusupisir), [[Azzefun]] (Rosazu). Rrif n lebḥer (taftist) d ayen i ijebbden daɣen aṭas n medden di tamurt merra.

===Tamguri===
Tella yiwet temguri tamectuḥt deg Tizi Wezzu lameɛna ur tesɛi ara tazmart meqqren ad teqneɛ aḥwağ n lɣaci ines.
Wigi d timetti meqqren deg Tizi Wezzu:

===Tafellaḥt===
Tafellaḥt mazal tella d agzum ameqran deg tudert n imezdaɣ n Tizi Wezzu am afares n zzit n uzemmur, tabexsist, tizurin atg.

==Asegmi==
Tizi Wezzu d amkan anda tella yiwet tesdawit i meqqren deg tmurt, tasdawit n Lmulud at Maɛemer; 28,305 n inelmaden.

Aḥric ameqran n imezdaɣ n Tizi Wezzu ttmeslayen s Tamaziɣt (tutlayt n wegdud) akk-d tafransist (tutlayt tis snat).

==Addal == 
[[Ddabex]] d addal amezwaru deg tmurt n imaziɣen akken daɣen i yella deg Tizi Wezzu imi Aneɣlam n ddabex n Tizi Wezzu, Jeunesse Sportive de Kabylie neɣ [[JSK]], d yiwen n wesrir yettwasnen deg Tefriqt merra.

==Iseddagen & Izdayen Iberraniyen==

*http://www.makabylie.info/?rubrique48
*http://fr.wikipedia.org/wiki/Tizi-Ouzou
*http://lexicorient.com/e.o/tiziouzou.htm
*http://www.ummto.dz/
*http://www.tizi-ouzou.eu/

[[Taggayt:Timdinin]]

[[ar:تيزي وزو]]
[[de:Tizi Ouzou]]
[[en:Tizi Ouzou]]
[[fr:Tizi-Ouzou]]
[[it:Tizi Ouzou]]
[[lt:Tizi Uzu]]
[[mk:Тизи Узу]]
[[pl:Tizi Wuzu]]
[[pt:Tizi Ouzou]]
[[ro:Tizi Ouzou]]
