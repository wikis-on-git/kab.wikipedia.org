[[Tugna:Starsinthesky.jpg|Tamnaṭ n [[asileɣ n yitran|tlallit n yitran]] deg [[Asignew ameqran n Magellan|usignew ameqran n Magellan]]]]
'''itri''' ([[Asget]]: '''itran''') d [[tafekka tagnnawt]] n [[Plasma (tasengama)|plasma]], Meqqer, [[Asfijjej (tasnallunt)|yetfejjij]], yettwaṭṭef s tmentilt n [[taldayt|teldayt]], dɣa asfijjej-is ittekkes-it-id seg [[tafasa taɣisant|tfasa taɣisant]] i d-ittlalen deg-s, Anda [[abelkim|ibelkimen]] n [[Hidṛujin|uhidṛujin]] ttenṭaṭen gugar-asen ayen i d-igellun s [[aferdis akruran|iferdisen]] iẓẓayen ugar n uhidṛujin am [[Hilium|uhilium]] d [[Litium|ulitium]] d kra n iferdisen yefsusen am [[Uzzal|wuzzal]], Tasedmirt-a tasengamt tettusemma s [[azday aɣisan|wezday aɣisan]].<br>
Itri yudsen (iqerben) yakk ɣer [[tagnit|tegnit]] d [[tafukt]], Acku d nettat i d aɣbalu n tfasa d tafat akken daɣen id tettaweṭ tfasa-ines ɣer [[itrikli|yimtiwgen]] n iṭen i d-tgin [[udud anafuk]], Kra n yetran d wid id ittbinen deg [[iṭ|yiṭ]] mi ara ad iba (ad iɣab) ayen iten-itteffren am [[asigna|usigna]] neɣ [[tafat]].<br/>
Deg umezruy, itran ssalɣen-d tigrawin yettwasemman [[tazdemt|tizedmin]] yakk d [[asarya|isurya]] deg igenni. Amdan amzik (aqbur) yefka ismawen i yitran ilan (yesɛan) affaw ussis akken i yefka ismawen i tzedmin d isurya, dɣa [[aɣref]] n [[imuhaɣ]] d yiwen seg iɣerfan yeggunin ɣef yitran i wakken ad as-nemlem iberdan deg [[iṭ|wuṭan]] imsullsen n [[Taneẓruft|tneẓruft]] akken illan iɣerfan niden yeggunin ɣef yitran i wakken ad akzen (ad ɛeqlen) iberdan n [[ilel|yillan]] d [[Agaraw|igarawen]], ɣef wanecta llan waṭas n yitran [[Asfijjej (tasnallunt)|yettfejjijen]] lan (sɛan) ismawen s [[Tamaziɣt|Tmaziɣt]].<br/>
[[Tasnallunt|Imusnawen n tesnallunt]] sgerwen-d agbur ummid igebren ismawen n yitran ixataren amedya deg [[tajrit n Musier]] d [[tajurt n imazellawen d iguza imazallawen]]. S usnulfu n [[amsaddas|umsaddas]], imesnullanen uɣalen zemren ad seked w ad snirmen itran ur nli ara (ur nesɛi ar) affaw uddis neɣ itran ur nettwaẓray ara s wallen<ref>Overbye, Dennis (17 June 2015). "Astronomers Report Finding Earliest Stars That Enriched Cosmos". The New York Times. Retrieved 17 June 2015.</ref>.

[[Tugna:Starsinthesky.jpg|thumb|250px|Tama n usileɣ n yitran n [[Asignew ameqran n Magellan|usignew ameqran n Magellan.]]]]

Itri d [[tafekka tagnnawt|tafekka]] i d-ittaken [[tafat]] s usrag n [[azday aɣisan|wezday aɣisan]] aẓeɣlaw n [[Ahidṛujin|uhidṛujin]] i wfaris n [[hilium|uhilium]] deg wul n yitri ɣas ma deg kra n wamur meẓẓiyen kan seg tudert-is, s wanecta ad yebru i [[tafasa|tfasa]] i keččmen ɣer wul n yitri w ad teffeɣ d izenzaren ɣer [[tallunt|tallunt tuffiɣt]]. Srid mi ara ad ifakk uhidṛujin seg yitri, iferdisen yakk i d-isnulfan seg wezday aɣisan n uhidṛujin ttilin ẓẓay-it ugar n uhilium i d-yettwafarasen daɣen ama sɣur tamugri  taɣisant tatrawt neɣ s tamugri taɣisant deg [[supernova|usupernuva]] mi ara ad ṭṭerṭqen itran icafcalen s waṭas. Mi ara ad yaweṭ yitrr ɣer taggara n waddar-is (leɛmeṛ-is), yezmer ad yegber kra n ufimidi n [[tanga tamafsayt|tnegwa timafsayin]] akken i zemren imesnallunen ad akzen [[takura|takura-ines]] d waddar-is d tsuddest-is takrurant d waṭas n teskanin niden s wannay n unwiwel-is d umussu-ines deg tallunt d [[affaw|waffaw-is]] yakk d [[Aylalẓer|waylalẓer-is]], dɣa d takura tuɣridt n yitri i d amakaz agejdan n temhazt-is d twenza-ines deg taggara, ma d tiskanin niden am ukdu-ines, tuzzya-ines, amussu-ines d [[taẓɣelt|teẓɣelt-ines]] ttwakzen-d s umezruy-is, anda [[taẓɣelt]] n waṭas n yitran d tin i d-ittilin d a emgal n usfijjej-is, asesmel-a d win yettusemman s [[Ameskan n Hertzsprung–Russell|umeskan n Hertzsprung–Russell]] yettakez-d addar d waddad anamhaz n yitri<ref>"2MASS J05233822-1403022". SIMBAD – Centre de Données astronomiques de Strasbourg. Retrieved 14 December 2013.</ref>.

[[Tugna:The Sun by the Atmospheric Imaging Assembly of NASA's Solar Dynamics Observatory - 20100819.jpg|thumb|250px|right|Tugna timedregt i yini n [[tafukt|tfukt]] igan d itri seg telmest n G amazrar, tafukt d itri yudsen yakk ɣer [[tagnit|tegnit]]]]

Talallit n yitri tbeddu-d am usigna i d-itteɣlayen seg tnegwa [[Asignew|tisagnawin]] igebren send n kra yellan seg uhidṛujin d uhilium d kra n yiferdisen iẓayanen niden. Mi ara ad yettwaẓenẓa wul atraw imir-nni kan ad yuɣal uferdis n uhidṛujin ɣer uhilium kra kra s temhalt n [[azday aɣisan|wezday aɣisan]] yerna ad iberru i [[tafasa|tfasa]].<ref name="How the Sun Shines">Bahcall, John N. (June 29, 2000). "[http://www.nobelprize.org/nobel_prizes/themes/physics/fusion/index.html How the Sun Shines]". Nobel Foundation. Retrieved 2006-08-30 {{Webarchive|url=https://web.archive.org/web/20170818063854/http://www.nobelprize.org/nobel_prizes/themes/physics/fusion/index.html |date=18 ɣuct 2017}}</ref>
