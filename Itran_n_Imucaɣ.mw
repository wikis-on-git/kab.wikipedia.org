[[Imucaɣ]], tamusni-nsen af [[itri|yetran]] d tameqrant, imi d itran ay tn-iheddun asmi ttinigen deg lxali. Ula d Imucaɣ ufan deg igenni ''tirbaɛin'' n yetran yecban zund kra n tteṣṣwiṛat, am wakken i t-xedmen si zik igduden nniḍen deg tmura nniḍen. Lɛibad neɣ lḥiwan neɣ tiɣawsiwin ẓran deg igenni, yal yiwen deg-sen yesɛa [[tadyant]]-is.

== tirbaɛin n yetran ==
[[Image:Finding arcturus.png|thumb|right|350px|Itran imeqqranen iweṣṣfen "talɣemt": sbaɛ yetran n ''[[Ursa Maior]]'' rnu-yasen [[Arcturus|Arcturus]]. Lxeṭṭ yesdukulen akasrun d ''Arcturus'' yettban am yiri-s gezzifen iqewwsen.]]
* '''[[Ursa Maior|Ursa Maior]]''' = ''talämt'' ([[alɣem|talɣemt]]), deg-s 9 yetran neɣ akter: 
** 4 yetran n ukasrun ("la casserole") = ''iḍarren wi n eleqqam'' (tadawt, iḍarren ineggura) ak° d ''shiwa'' (iḍarren imezwura)
** 3 yetran n ufettus-is = ''tekamci'' neɣ ''tikerdaf n iri n tälämt'' (iɣsan n iri n telɣemt), bac a nemqet:
**# [[Alioth]] = ''takerduft ta täzzarät'' (iɣes n iri amezwaru)
**# [[Mizar]] = ''takerduft ta n sänatät'' (iɣes n iri wis sin)
**# [[Alkaid]] = ''takerduft ta n käradät'' (iɣes n iri wis tlata)
** [[Arcturus|Arcturus]] = ''éɣaf n tälämt'' (aqerru n telɣemt)
** itri ur nemeɛqul (wissen ma d η [[Bootis]] [Prasse et al.]? neɣ d [[Alcor]] [Barrère]?) = ''énaḍ'' ("aḥeddad")
** ɛlaḥsab n Duveyrier, rnun-asen yetran wiyaḍ (ψ, λ, μ, ν, ξ ''Ursae Maioris'') yellan d ''eljemɣat'' ("agraw, tajmaɛt")

* '''[[Ursa Minor|Ursa Minor]]''' = ''äwära'' (aberhuc n telɣemt) 
** [[Itri n ugafa]] = ''lenkecem''

* '''[[Pleiades]]''' = ''Cet Ehoḍ'' (Yessi-s n yiḍ), Tislitin n ''Aldebaran'' d ''Orion'', di 7 yid-sent, bac a nemqet 3 iyugwin d yiwet yellan n weḥd-es:
**''ma teseksek'' ak° d ''essek-awet''
**''ma teleɣleɣ'' ak° d ''elleɣ-awet''
**''ma teregreg'' ak° d ''erreg-awet''
** ''tiṭ-ennit aba-tet'' (tin war tiṭṭ-is)/''Fadimata is ikkăs Amănăr teṭṭ-ennit făl telleq n ebdebed'' (Faḍimata yesmundel ''Orion'' i lmend n umennuɣ af ik°emmic n lḥebb)
* '''[[Aries]]''' (35 Arietis, 41 Arietis, 39 Arietis) = ''tamezgida n Cet Ehoḍ'' (Tamezgida n Yessi-s n yiḍ).

* '''[[Hyades]]''' = ''ulli'' (tixsi)
* '''[[Ettaj n Buriya]]''' = ''abuk n enaḍen'' (atemmu n iḥeddaden)
** [[Alphecca]], itri tafat-is tif wiyaḍ irkull, d lkanun anda xeddemen

* '''[[Orion (agdud)|Orion]]''' = ''Amänär'' (aneḥkam)
** [[Betelgeuse]] = ''afus wa n äghil'' (afus ayeffus)
** [[Bellatrix]] = ''afus wa n tecalge'' (afus azelmaḍ)
** [[Abagus n Orion]] = ''tagbest n Amänär'' (abagus n Umanar)/''Takuba n Amänär'' (llemca n Umanar) 
** [[Rigel]] = ''aḍer n alaku'' (aḍar [azelmaḍ] iɣeṭṭṣen deg waluḍ)
** "Bouclier" n Orione (π<sub>1</sub>-π<sub>6</sub> Ori) = ''tamezgida n Amänär'' (tamezgida n Umanar)
** [[Agu n yetran n Orion]] = ''eyy'' (neɣ ''äshiwa'') ''n Amänär'' (tanefsit n Umanar)

* '''[[Aṛamul]]''' ("Taurus") = ''Kukayoḍ''.  ''Kukayoḍ'' ama d isem n yitri n [[Aldebaran]] weḥd-es ama d isem n tarbaɛt n yitran (di tlata yid-sen) anda yella yitri-yagi: win d alemmas d eljetta; wiyaḍ d sin idisan-is.

* '''[[Akniwen (itran)|Akniwen]]''' (Barrère) neɣ '''[[Ajdaɛ (itran)|Ajdaɛ]]''' ("Centaure") (Bernus-ag Sidyene) = ''ineran'' (izerzeren)
** ''ener'' (izerzer)
** ''tenert'' (tizerzert)

* '''[[Ṣṣlib n Wenẓul]]''' = ''iggaren'' (imɣan n ''[[Maerua crassifolia]]'') : 4 yemɣan yellan d adernu, anda kessen izenzaren n Ujdaɛ

* '''[[Lyra]]''' = ''égädär wa sgänän'' (igider yeqqimen af ucku); ''égädär wa sgänän'' d isem daɣen n yitri ameqqran deg terbaɛt:
** [[Vega]]
* '''[[Igider]]''' = ''égädär wa iggädän'' (igider yufgen); ''égädär wa iggädän'' d isem daɣen n yitri ameqqran deg terbaɛt:
** [[Altair]]

* '''[[Cycnus]]''' =  ''tanegit'' ([[ɣarnuq s ettaj]] : Prasse-Alojali-Mohamed)

* '''[[aydi ameqqran]]''' (Canis maior) = ''ifäräkfärakän'' (wid yettferficen mi ttmimmiḍen deg usaɣur); albaɛḍ nnan-as belli ''ifäräkfärakän'' d "aẓeɛkuk-is" kan : ɛ, δ, η
** [[Sirius]] = ''eidi'' (aydi)
** [[Murzim]] (β Canis Maioris) = ''awhim'' (aberhuc n teɣzalt)
** [[Procion]] (α '''[[Canis Minor]]''') = ''teidit'' (taydit)

* '''[[Awtul (itran)|Awtul]]''' = ''ihenkad'' (tiɣzalin)

* '''[[Argo Navis]]'''
** [[Canopus]] (α [[Carina]]e) = ''ghusshät'' (ɣuct) / ''wadet''
** δ [[Vela]]e = ''tänaflit'' (sseɛd)
** itri ur nemeɛqul = ''teẓẓurt'' (leɛtab)

* '''[[Tiɣirdemt (itran)|Tiɣirdemt]]''' = ''tezardemt'' (tiɣirdemt), maca terbaɛt agi feṣṣlen-tt d leslayeɛ :
** amur n zdat yella d ''talezdäq'' (tazdayt)
** [[Antares]] = ''Abelkoray'' / ''Amrot'' (ilemẓi yettalayen afell-as)
**  [[Graffias]] (&beta;<sup>1</sup> Sco) ak°d [[Dschubba]] (δ Sco) = ''tibaradin'' (tiqcicin) [akkenni i s-qqaren Prasse d wiyiḍ; ɛlaḥsab n Barrère ''tibaradin'' d itran n [[Sagitta]] ]
** aẓeɛkuk n tɣirdemt, ẓran deg-s ''tenilt'' ([[tanilt]]). Deg-s nufa : 
*** [[Shaula]] (λ Sco) ak°d [[Lesath]] (υ Sco) yellan d ''Tyettawén en tanilt'', "allen n tenilt"

* '''[[Via Lactea|Abrid n walim]]''' = ''mehellaw'' (win izellemen)
** ''Eyes'' (aɛudiw) d ccama taberkant s-daxl-is, ar tama n [[Alnitak]] (ζ Orionis)

* '''[[Pegasus|Amkuẓ n Pegasus]]''' = ''tafella'' (ssqef)

* '''[[Cassiopaea]]''' = ''ibäradän'' (ilemẓyen) / ''jämaghät'' (agraw)

==Tidyanin==
'''Ursa maior''' d '''Ursa minor''' - Ma d ''Talamt d awara-nnet'' ("talɣemt d uberhuc-is"), nnan-as belli talɣemt agi ism-is d [[Fakru]], tella d talɣemt n sidna [[Saliḥ]]. Nɣan-tt yir medden, tuɣal-ed d terbaɛt n yetran. Widak tt-yenɣan wwin deɛwessu : beddlen, uɣalen d lḥiwan. Itran n Telɣemt mačči d 7 yetran n "Ursa" kan : rnan-asen daɣen [[Arcturus|Arcturus]], yegan ixf-is (akkenni i tesɛa iri gezzifen iqewwsen, amzun d iri n telɣemt). Tatrit tamecṭuḥt tama-s tella d aḥeddad yettarğun timezla n telɣemt i wakken ad yeṣneɛ tarikt s weglim-is (talɣemt, bɣan a tt-zlun ilmend n tmeɣra n Kukayoḍ ara izewğen d yiwet n yessi-s n yiḍ). Aberhuc n telɣemt la itezzi i tagust, yellan d Itri n Ugafa. Wiyaḍ (Duveyrier 1864, as. 424) qqaren belli Itri n Ugafa d taklit yettaṭṭafen deg ucuddu n uberhuc skud i teẓẓegen yemma-s. ''Lenkeshem'' d lamer "eṭṭef!" k<sup>w</sup>ellefen-as. Imi yefta wegraw a tt-nɣen, taklit tetthilliw ammar a tt-ɛeqlen.

'''Pleiades''' - ''Yessi-s n yiḍ'', tadyant-nsent ar ass-a wer t-nessin ara. Nessen kan belli Kukayoḍ la tent-yettabaɛ imi yebɣa ad yaɣ yiwet deg-sent, maca leɛmer ur tent-yaweḍ ("atabeɛ n Kukayoḍ" d anzi n kel tmaceɣt, qqaren-as i win yewten di rrayeɛ) ; ziɣemma wer nessin anta ara tili d tislit-is. 

'''Amanar''' - Ma d ''Amanar'', tidyanin nnant belli yella d izem, d amjahed yekkaten uzzal, ḥedd ur as-yezmir. Ziɣ wer nessin ara ayen iga. Yiwet tedyant yesla Barrère yenna-yas Amanar bezzaf yeffelfel armi d yiwen wass iwet yemma-s lqaɛa. Dɣa yewwi daɛwessu s lḥamu d wegris : afus-is ayeffus (''Betelgeuse'' yejjeɣjeɣen), la yettɣimi deg timess idumen, ma d aḍar azelmaḍ (Rigel, tafat-is d tamellalt) dima deg wegris i tella. Tura lğetta ines ğğan-tt yegganen deg igennni ɛeryan yal yiwen yezmer a tt-iwali.

'''Aydi ameqqran''', '''Awtul''' - Ma d ''ifäräkfärakän'', llan kra n ''imɣad'' (yemdanen seg iderman wer d lḥerr) iteddun deg uleclac yeqquren, s lemḥadra ammar a ten-ɛeqlent tiɣzalin (''ihenkaḍ''), maca tiɣzalin slant afedwec-nsen rewlent. Dɣa meṛṛɛen aydi (''eidi'') a tent-yeṭṭef, maca yezwar-asen Umanar iṣegged-itent. Imir-a rran ''imɣad'' s snat izerzeren-nniḍen (''ener'' "izerzer" d ''tenert'' "tizerzert") Amanar wer yezmir ad iwali ɛlaxaṭeṛ llan s deffir-es. Aydi (''eidi'') yettazzal ɣer izerzer, taydit (''teidit'') ɣer tizerzert.

'''Tiɣirdemt''' - Itran agi, ẓran deg-s Abelkoray, ilemẓi yebɣan ad yak°er ettmer n tezdayt. Amma yettuẓer sɣur tiqcicin la iteddun ar tala ad ag°ment. Abelkoray yusa-d ar amkan agi s uɛudiy-is (''eyes''), yeğğ-it s tuffra deg ccama taberkant n '''webrid n walim'''.

'''Amkuẓ n Pegasus''' - ɛlaḥsab n Casajus (as. 58), igenni isenned af 4 yeɛmuden ḥedd ur iwala (s tmaceqq : ''tagettewt'', deg 4 tiɣemmaṛ, ugafa-ataram, agafa-agmuḍ, anẓul-ataram, anẓul-agmuḍ). Bac ad amnen yemdanen belli 4 yeɛmuden agi la weğğeden, yerra Ṛebbi 4 yetran agi deg igenni i tn-yesmektin : ''tafella'' (ssqef).

== Idlisen ==
* G. Barrère, "La légende des étoiles", ''Le Saharien'' 79 (décembre 1981), is. 26-33
* Edmond Bernus & Ehya ag-Sidiyene, "Etoiles et constellations chez les nomades", ''Awal'' 5 (1989), is. 141-153 [http://www.bondy.ird.fr/pleins_textes/pleins_textes_5/b_fdi_20-21/27329.pdf (dagi yettwaf umagrad s pdf, 1.2 Mo)]
* [http://gallica.bnf.fr/Catalogue/noticesInd/FRBNF30392171.htm Henri Duveyrier, ''Les Touareg du Nord'', Paris, Challamel, 1864]
* Dominique Casajus, ''La tente dans la solitude. La société et les morts chez les Touaregs Kel Ferwan'', Paris-Cambridge, 1987 ISBN 0-521-30970-0 d ISBN 2-7351-0190-8
* Jeanne-René Pottier, ''Légendes touareg'', Paris, F. Sorlot, 1943
* K.-G. Prasse, Gh. Alojali, Gh. Mohamed, ''Dictionnaire touareg-français'', 2 voll., Copenhagen 2003 ISBN 87-7289-844-5

[[Category:Imucaɣ]]
[[Category:Tumgisent]]
[[Category:Itran]]
[[Category:Tasnaggurt]]

[[it:Costellazioni tuareg]]
