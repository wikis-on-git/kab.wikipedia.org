{{infobox biography}}

'''Ɛmar n At Ḥemmuda''', d yiwen n wergaz, n umeɣras n tlelli, n timunent n tmurt n Lzzayer.

Illul deg usegwas n [[1923]] deg tama n [[Tasaft Ugemmun]]. Yettwanɣa deg usegwas n [[1956]] axaṭer d yiwen n umeɣras n Tizzayrit.

Deg useggas n 40, yetteki deg yiwet n terbaɛt yekkaten ɣef Lzzayer Tazzayrit, anda ilaq ad yilli wemkan i Tmaziɣt (ladɣa Taqabylit).



== Tameddurt-is == 

Ɛmar At Ḥemmuda aẓar-is n taddart n Tasaft Ugemmun deg tama n [[Ibudraren]], deg tlemmast n wedrar n [[Ǧerger]]. Yettili-yas i "colonel" Ɛmiruc ([[Ɛmiṛuc At Ḥemmuda]]). 

Ɛmar At Ḥemmuda yella yeqqar deg uɣerbaz "Ecole Normale" di Buzriɛa deg Lezzayer. Yeɣra daɣen deg  tama n Bufarik, Tamelyant akked Benɛknun.  

Di Benɛkun yetteki deg terbaɛt i wumi qqaren "Tarbaɛt n inelmaden n Tesdawit n Benɛkun" ar tama n [[Ḥusin At Ḥmed]], [[Saɛid Cciban]], [[Ɛumar Usediq]], [[Muḥend  At Ɛemran]], [[Bennay Waɛli]].

Asmi yexsar akayad-ines n le bac, yekkcem dɣa ar ukabar n PPA anda yennuɣ ɣef Lzzayer Tazzayrit si tazwara n usegwas n 1942. 

Ɛmar At Ḥemmuda d yiwen n umeɣnas n terbaɛt n "l'OS", tarbaɛt n umenuɣ tufirt, yettusemma ɣef uqarruy n terbaɛt-agi deg tama n tmurt n Yeqbayliyen (kabylie). 

Deg useggas n 1948, Ɛmar At Ḥemmuda yettusemma d amazwar (candidat) deg tama n Useqqif n Tmana (Micli). 

Cwit n lweqt, ifaq i tektiwin n ukabar n ugdud azzayri (PPA), dɣa yeɛreḍ ad yessekcem timuzɣa deg ukabar-agi akk di tektiwin n ukabar-agi.  S waya i d-yella gar wid i yessekren  ayen i wumi semman "la Crise berbériste" deg usegwas n 1949. Cwiṭ n lweqt kkan, Aɛmar At Ḥemmuda yettwaṭṭef ger ifassen n Fransa, anda yekcem ɣer lḥebs di Blida.

Asmi yella deg lḥebs di [[Blida]], akabar n Ugdud Aɣerfan n Lzzayer (PPA), yessufeɣ-it di lufaq. 

Deg useggas n 1950, [[Fransa]] tserreḥ-as, yeffeɣ-d si lḥebs. Asmi i d-yefaɣ si lḥebs, yuɣal ixeddem di Lzzayer ar tama n [[Mbarek n At Mangellat]] akked [[Baccir Bumaɛza]]. 

Asmi i yekker ṭrad n 1954, yettwateḥem am "wemdakul n tektiwin n [[Messali Ḥaǧ]]" (yuggin di lawan-nni traḍ d umenuy ɣef timunent n tmurt n Lzzayer s leslaḥ). 

Dɣa yettwanɣa deg usegwas n 1956 ɣer f ufus n kra n yemjuḥad (ALN) deg tama n [[At Waɛban]] ([[Aqbil]] ).


[[Category:Tameddurt]][[Category:Tasertit]]
