'''Aɛmar n At Ḥemmuda''', d yiwen n urgaz, n umeγras n tlelli, n timunent n tmurt n Lzzayer.

Illul deg usegwas n [[1923]] deg tama n [[Tasaft Ugemmun]]. Yettwanγa deg usegwas n [[1956]] axaṭer d yiwen n umeγras n Tizzayrit.

Deg segwasen n 40, yetteki deg yiwet n tarbaɛt yekkaten γef Lzzayer Tazzayrit, anda ilaq ad yilli wemkan i Tmaziγt (ladγa Taqabylit).



== Tameddurt-is == 

Aɛmar At Ḥemmuda aẓar-is n taddart n Tasaft Ugemmun deg tama n [[Ibudraren]], deg tlemmast n wedrar n [[Ǧerger]]. Yettili-yas i "colonel" Aɛmiruc ([[Amiruc n At Ḥemmuda]]). 

Aɛmar At Ḥemmuda yella yeqqar deg uγerbaz "Ecole Normale" di Buzriɛa deg Lzzayer. Yeγra daγen deg  tama n Bufarik, Tamelyant akwd Benɛknun.  

Di Benɛkun yetteki deg tarbaɛt umi qqaren "Tarbaɛt n inelmaden n Tesdawit n Benɛkun" ar tama n [[Ḥusin At Ḥmed]], [[Saɛid Cciban]], [[Ɛumar Usediq]], [[Muḥend  At Ɛemran]], [[Benay Waɛli]].

Asmi yexsar akayad-ines n le bac, yekkcem dγa ar ukabar n PPA anda yennuγ γef Lzzayer Tazzayrit si tazwara n usegwas n 1942. 

Aɛmar At Ḥemmuda d yiwen n umeγnas n tarbaɛt n "l'OS", tarbaɛt n umenuγ tufirt, yettusema γef uqarruy n tarbaɛt-aggi deg tama n tmurt n Yeqbayliyen (kabylie). 

Deg usegwas n 1948, Aɛmar At Ḥemmuda yettusema am umerccaḥ (candidat) deg tama n Useqqif n Tmana (Micli). 

Cwit n lweqt, ifaq i tektiwen n ukabar n ugdud azzayri (PPA), dγa yeɛed ad yesekcem timuzγa deg ukabar aggi akw di tektiwin n ukabar aggi.  S waya ik yella gar wid i yeskren  ayen umi seman "la Crise berbériste" deg usegwas n 1949. Cwit n lweqt kkan, Aɛmar At Ḥemmuda yettfaṭef ger ifassen n Franca, anda yekcem γer lḥebs di Blida.

Asmi yella deg lḥebs di [[Blida]], akabar n Ugdud Aγerfan n Lzzayer (PPA), yessufγit di lufaq. 

Deg usegwas n 1950, [[Fransa]] tsereḥas, yeffeγ-ed si lḥebs. Asmi id yefaγ si lḥebs, yuγal ixeddem di Lzzayer ar tama n Mbarek n At Mangellat akw d Baccir Bumaɛza. 

Asmi i yekker trad n 1954, yettwateḥem am "wemdakul n tektiwin n [[Messali Ḥaǧ]]" (yuggin di lawan-nni traḍ d umenuy γef timunent n tmurt n Lzzayer s leslaḥ). 

Dγa yettwanγa deg usegwas n 1956 γer f ufus n kra n yemjuḥad (ALN) deg tama n [[At Waɛban]] ([[Aqbil]] ).


[[Category:Tameddurt]][[Category:Tasertit]]
