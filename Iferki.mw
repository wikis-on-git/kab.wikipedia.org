Tabadut n yisem Akaɣeḍ

Akaɣeḍ, nettini-as daɣen lkaɣeḍ, d awal i d-yekkan seg tutlayt taɛrabt, ttarunt akka : (الكاغد). D isem n yimɣi-nni i yes-s xeddmen zik-nni akaɣeḍ deg tmurt n Beɣdad. Asegget n wawal akaɣeḍ nettaru-t akka : ikaɣḍen ɣas akken deg ususru nettini-as ‘’Lekwaɣeḍ’’. Mi ara ten-sers deg uddad amaruz ad t-naru akka : ukaɣeḍ (yikaɣḍen). Neslugen awal-a acku mi t-id-newwi, neǧǧa-t akken deg talɣa-s tanaṣlit ur yedda ara d talɣiwin n tjerrumt n tutlayt-nneɣ. Seg tama nniḍen, aslugen ad aɣ-yeǧǧ nezmer ad nessuddem awalen nniḍen amedya n yisem n umdan yeznuzun akaɣeḍ, isem n tḥanut-is...
