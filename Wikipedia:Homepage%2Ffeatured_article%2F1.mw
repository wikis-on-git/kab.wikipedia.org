'''Mulud Mɛemmri''', neɣ '''Mulud At Mɛemmer''', d amaru, d amdan yefkan azal ameqqran i yedles d tutlayt [[Tamaziɣt]], d netta d amezwaru iy yeslemden Tamaziɣt di tseddawit n [[Lezzayer]]. Dda Lmulud ilul ass 28 duǧember 1917 di Tewrirt Mimun deg [[Ayt Yanni]] di [[Tizi Wezzu]]. Yemmut ass 25 n furar 1989 di [[Ɛin n Defla]] deg webrid n tuɣalin-is si [[Ameṛṛuk|Merruk]].

Mulud At Mɛammer yelmed, imi yella d ameẓyan, deg uɣerbaz n taddart-is. Deg 1928 yemsafer-d ɣer Lemrruk ɣef texxamt n unat-is deg [[Rbaṭ]]. Rebɛa n yiseggasen mbeɛd yuɣal-d ɣer Lezzayer ad ikemmel almad-ines deg uɣerbaz iwumi qqaren “Bugeaud” di temdint n Lezzayer; kra n yiseggasen mbeɛd, imi ikemmel-d almad-is, yeǧǧa-d aneggaru-agi ɣef yewwin aɣerbaz nniḍen iwumi qqaren ''“Louis-le-Grand”'' di temdint n Paris i wakken ad yuɣal d aselmad. ([[Mulud Mɛemmri|'''Kemmel leqraya'''...]])
