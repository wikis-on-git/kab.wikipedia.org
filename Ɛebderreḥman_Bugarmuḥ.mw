{{Infobox biography}}

'''Ɛebderreḥman Bugarmuḥ''' (s trumit: ''Abderrahmane Bouguermouh''), d amseḍru n isura n tiliẓri d sinima aqbayli. Ilul ass n 25 di [[Fuṛaṛ]] aseggas 1936 deg [[Aqbu|uqbu]], tamnaṭ n [[Bgayet]], yemmut ass n 3 [[Fuṛaṛ]] aseggas [[2013]] di ldzayer.

D netta i d-isufɣen asaru ameqqran amezwaru s [[Tamaziɣt|tmaziɣt]] / [[taqbaylit]] deg aseggas 1996. Isem-is '''[[Tawrirt yettwattun]]''' (La colline oubliée), i yellan d adlis umyaru [[Lmulud Mɛemri|Mulud At Mɛammar]].


== Tameddurt-is ==

Ilul deg uzellagen ass n 25 [[Fuṛaṛ]] aseggas 1936, yella d mmis n uselmad n uɣarbaz afṛansi aqbuṛ, yemma-s ur teɣri ara, maca d tin yesnen aṭas tamedyazt d Ccna aqbayli. Yekcem s aɣerbaz alemmas deg [[Ṣṭif]] anida yedder iwala ayen iḍran ussan n mayu 1945.

Asegwas 1957 yemmuger-d amaru [[Lmulud Mɛemri|Mouloud At Mammar]], i yuɣalen d amdakel-is ameqṛan. Iɛedda seg IDHEC (''Institut des hautes des Etudes Cinématographiques'') deg useggas 1960; Bugermuḥ isker tidwilin i Tiliẓri RTF di ''Cognac Jay''.

Aseggas 1963 yuɣal-d ɣer tmurt iwakken ad ittekki deg usnulfu n CNCA ''(Centre National Cinématographique Algérien)'', win seg anda tessufɣen deg 1964 ɣef tiktiwin ines. Aseggas 1965 seg uḍris n Malek Ḥeddad yessufeɣ-d ''(comme une âme)'' asaru s tmaziɣt, asaru agi ur yettwaqbel ara seg uɣlif adzayri i t-yebɣan s taɛrabt; Sinna yunag ɣer [[Paris|lpari]] yessufeɣ-d asaru s tefṛansist, ayagi dayen is-d yewwin astixer i tikelt tisnat, d-huddu n uaru. asrau yagi werǧin i d-yeffeɣ ar assa.

Seg 1965 armi 1968 isker-d amazrar n imselɣet yerna yewwi-d tamusni d imusnawen iqedcen ɣef timmuzɣa, gar-asen mass Ḥannuz, [[Ṭawes Amṛuc]], [[Lmulud Mɛemri|Mulud At Mammar]], [[Mulud Baṭuc]], [[Muḥend Aɛrab Bessaɛud]]. Amseḍru yerra ddahn-is ɣer yiwen imselɣet (usaru) aɣermiw, sinna isker-d asaru ''la grive'' aseggas 1967. Asaru i d-yewwin aṭas n warazen, yerna d win yellan ɣur ineɣmasen d amenzu deg usarag Adzayri.

Aseggas 1968, issars ''La coline oubliée Tawrirt yettwattun'' anda yura dakken asaru yagi ur yezmir ad yettwaxdem ala s teqbaylit, maca asenfaṛ agi rran-t-id (ugin-t) mebla asegzi. Ayagi yeǧǧa-t ad yidir iseggasen mebla leqdic, armi d asegwas 1973 anida i d-isker d Mohamed Lakhdar Hamina deg ''Chronique des années de braises''.

Issufɣed (isker-ed) i Tiliẓri wa deffir wayeḍ ''les oiseaux de l'été'', aseggas 1978 d ''Kahla oua beida'', aseggas 1980, i d-yemmugren tarennawet tameqqṛant. aseggas 1987, isker asaru ines ameqqṛan 35mm ''Cri de pierre'', i d-yewwin aṭas n warazen berra n tmurt, maca di ledzayer wten-d deg-s. Deg useggas 1989 yewwi-d ttriḥ iwakken ad yessuffeɣ s tmaziɣt (taqbaylit) [[Tawrirt yettwattun]] i d-yeffɣen di 1996.

Seg iseggasen n 60' isker-d aṭas isura imecṭaḥ, d wiɣaḍ imeqṛanen in Tiliẓri RTA ''Les Oiseaux de l'été'' (1978) d ''Noir et blanc'' (1986), ''Cri de pierre'' (1986), ''La Colline oubliée'' (1996).

== Isura-yines ==

*[[1965]] : ''[[Comme une âme]]'' (Asaru alemmas)
*[[1967]] : ''[[La grive]]''
*[[1967]] : ''[[Le souf]]'' (Imselɣet)
*[[1967]] : ''[[Ghardaïa]]'' (Imselɣet)
*[[1968]] : ''[[Jeux universitaires maghrébins]]'' ''Amulli ameggaz ifriqiyen ugafa'' (Imselɣet)
*[[1968]] : ''[[Le 8 mai 1945]]'' Tam Mayu 1945 (Imselɣet)
*[[1968]] : ''[[L'enfer à 10 ans]]''
*[[1975]] : ''[[Chroniques des années de braise]]''
*[[1978]] : ''[[Les oiseaux de l'Eté]]'' (Asaru n Tiliẓri)
*[[1980]] : ''Noir et blanc'' ''aberkan d-ucebḥan'' (Asaru n Tiliẓri)
*[[1980]] : ''[[Regard de la main]]'' ''Tamuɣli n-ufus'' (Imselɣet)
*[[1987]] : ''[[Cri de pierre]]''
*[[1996]] : ''[[La coline oubliée]] [[Tawrirt yettwattun]]''

== Tamselyut ==
* [http://www.racines-izuran.com http://www.racines-izuran.com]
* [http://www.bouguermouh.com www.bouguermouh.com]

[[Taggayt:Taẓuri|Bugarmuḥ]]
[[Taggayt:Tameddurt|Bugarmuḥ]]
[[Taggayt:Talalit deg 1936|Bugarmuḥ]]
[[Taggayt:Lmut deg 2013|Bugarmuḥ]]
