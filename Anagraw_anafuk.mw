[[Tugna:Solar sys.jpg|thumb|350px|Asuneɣ n unagraw anafuk (ur yegguni ara ɣef imsektiyen n tidet) and i d-tettbin [[Tafukt|tfukt]] d yimtiwgen igensuyen d [[Abaggus n izunyuren|ubaggus n izunyuren]] d [[amtiweg uffiɣ|yimtiweg uffiɣen]] d [[Abaggus n Kuiper|ubaggus n Kuiper]] d Plutu (yellan zik-nni yettumeggez d [[amtiweg]], yakk d yiwen n [[asmil (tasnallunt)|usmil]]).]]

'''Anagraw anafuk''' neɣ '''Udus anafuk''' d yiwen n [[Anagraw amtiwgan|unagraw amtiwgan]] i gebren seg [[Tafukt|tfukt]] d wayen yakk i tezzin fell-as am [[tagnit|tegnit]] d [[amtiweg|yimtiwgen]] niden, akken daɣen i yegber seg [[tafekka tagnnawt|tfekkiwin tigennawin]] meẓẓiyen am [[Amtiweg agezlan|yimtiwgen igezlanen]] d [[aseffud|iseffuden]] d [[Asmil (tasnallunt)|yismilen]] yakk d [[Agedṛur akemdal|ugedṛur anamdal]], akken daɣen illan imṭafaren n yimtiwgen yettusemman s [[ayyur|wayyur]],<ref group="tamawt">Ayyuren ur llin ara d talmest seg tfekkiwin tigennawin, maca yal asmil neɣ aseffud neɣ kra n tfekka niden i tezzin ɣef umtiweg tettwasemma ayyur, acku ur tla ara (ur tesɛa ara) kra n teskanin tisengamin.</ref> anda llan ugar n 150 n wayyuren yettwassnen deg unagraw anafuk, amur ameqran deg-sen tezzin ɣef [[Imetiwgen n gaz|yimtiwgen icafcalen n ugaz]]. Maca tafekka tameqqṛant yakk deg unagraw anafuk tga d [[tafukt]] igan d [[itri]] i d-izgan deg tlemmast n unagraw yerna i teqqen igmamen d tfekkiwin n unagraw-a s [[taldayt|teldayt-is]], anda [[takura|takura-ines]] tewweṭ ɣer 99,9 n tkura n unagraw-a s timmad-is. Akken i tga d aɣbalu agejdan i [[tafat]] d [[aẓɣal|weẓɣal]] ittaǧǧan tudert tezmer ad tili deg [[tagnit|tegnit]], deffir n tfukt ttasen-d 8 n yimtiwgen s umizwar (s unect n wyggug ɣef tfukt): [[Aziweɣ (amtiweg)|Merkur]] (neɣ Aziweɣ), [[Tatrit (amtiweg)|Tatrit]], [[Tagnit]], [[Imzuyeɣ|Mezweɣ]] ([[Amtiweg anamur|Imtiwgen ineẓruyen]]) yakk d [[Yebter]], [[Awihad]] neɣ Asturn, [[Uṛanus]], [[Niptun]] ([[Imetiwgen n gaz|yimtiwgen icafcalen n ugaz]]). 

Llant waṭas n [[Umuɣ n tfekkiwin n udus anafuk|tfekkiwin tinafukin]] i yezmer wemdan ad ten-tt-iẓer s wallen-is (anagar Tafukt d wayyur) am [[Aziweɣ (amtiweg)|Merkur]], [[Tatrit (amtiweg)|Tatrit]],  [[Imzuyeɣ|Mezweɣ]], [[Yebder]] yakk d [[Awihad|uwihad]] akken i zemrent wallen n wemdan ad ẓṛent ula d kra n [[azunyur|izunyuren]] yettfeǧǧiǧen<ref group="tamawt">Timeẓriwt n izunyuren d ayen ur yettilin ara alamma ṭɣaren-d ɣer tegnit, dɣa anecta yettili-d yiwet n tikkelt deg yal kra n iseggasen, izunyuren i d-ittbinen seg [[tagnit|tegnit]] mi ara ad ṭeɣaren gan d: [[Siris (azunyur)|Ceres]] yakk d [[4 vesta]] maca kan ttbinen-d mi ara ad ilint tugnatin wulment war [[abluleɣ anafat]] deg igenni neɣ mi ara ad tili [[tiziri]]).</ref> yakk d<nowiki/> [[Asmil (tasnallunt)|yismilen]] imazrayen neɣ <nowiki/>[[Aseffud|iseffuden]] anda i yezmer wemdan ad ten-iẓer mi ara ad kecmen ɣef tegnawt n tegnit w ad ṛɣen sin akin ad ssegren [[usuɣ|usuɣen]]. S tmerniwt ɣer wanect-a, snulfu n [[Amesaddas|wemsaddas]] (atiliskup) d win yeǧǧan amdan yezmer ad iẓer aṭas n tfekkiwin niden ur yezmir ara ad ten-tt-iẓer s wallen

Imir-a, amur ameqran n [[amesnallun|imesnallunen]] ttɣilen d akken udus anafuk d win i d-ilulen send n 4,6 n imelyaṛen n iseggasen seg yiwen n usigna acafcal n igazen d igedṛuren yettwassnen s [[asileɣ d temhazt n wudus anafuk|usignew anafuk]]. S unect n teẓri ayi, [[Asignew|Asignew-a]] yebda-d s uɣelluy ɣef yiman-is s usrag (ssebba) n [[taldayt|teldayt-is]] anda adad-is agensuy yella ur yezmir ara ad tt-yezbu

== Asnirem d tamusni n wudus anafuk ==
I yigiman (luluf) n iseggasen, imdanen llan ttɣilen d akken tagnit i d-ammas n [[Asedday|usedday]] yerna tbedd deg wadeg-is akken i d-temgarad ɣef tfekkiwin [[tasnallunt|tinallunin]] niden, ɣas ma yella ufelsaf [[Tagrikt tamzikt|Anegrik]] [[Aristark n Samus]] iɣil d akken d tafukt i d ammas n usedday.<ref>{{Cite journal|Azwel= The astronomical system of Copernicus|amaskar=WC Rufus|aɣmis=Popular Astronomy|amaddad=31|tasniwin=510|akala=https://adsabs.harvard.edu/full/1923PA.....31..510R|azemz n tuwwṭa=2009-05-09| akala n ufaylu = https://web.archive.org/web/20181106183904/http://adsabs.harvard.edu/full/1923PA.....31..510R | azemz n ufaylu = 6 wamber 2018 }}</ref><br/>
[[Nikola Kopernik]] d amezwaru yesneflin tamudemt tamusnakt ɣef tisselmest n tfukt d wudus anafuk.  deffir-s deg [[Tasut tis 17|tsut tis 17]], [[Galileo Galilei]] d [[Isaac Newton]] d [[Johannes Kepler]] gan d wid i d-isneflin irmawen isengamen, ayen yeǧǧan ad ldin abrid i wakken ad tettwiddeg (ad tettwaqbel) tekti n tuzzya n [[tagnit|tegnit]] ɣef tfukt, yakk d akken imtiwgen d wid i kellun s isudaf isengamen s wacu tkellu tegnit. Sin akin deg tallit-a tatrart, asnulfu n [[Amesaddas|yimsaddasen]] d win yeldin iberdan i wesnirem n tumanin [[tifigugt|tisnakalin]] am yidurar d [[Tikucin timnaggasin|tkucin timnaggasin]] yakk d tumanin n [[Tasnignewt|tesnignewt]] am [[Asigna|usigna]]

== Tamuski n wudus anafuk ==
[[Tafukt]] tgebber asger agejdan deg unagraw anafuk, anda i tga d [[itri]] yeṭṭafaren [[Asesmel atraw|asesmel atraw G2]], [[takura|Takura-ines]] tessiliɣ-d 99,86 seg tkura n unagraw anafuk akken i d-tɣemmer ɣef umussu n tegrawt s usrag n [[Taldayt|teldayt-is]].<ref>{{Cite journal|amaskar=M Woolfson |azwel=The origin and evolution of the solar system |doi= 10.1046/j.1468-4004.2000.00012.x |aseggas=2000 |aɣmis=Astronomy & Geophysics |amaddad=41 |tasniwin=1.12}}</ref> ma d takura n  [[Imetiwgen n gaz|yimtiwgen igaziyen]] (Yebter, Awihad, Uṛanus, Niptun) ssiliɣen-d 99% n tkura i d-igran seg unagraw anafuk, dɣa Yebter d uwihad iman-nsen ssiliɣen-d 90% seg tkura n 4 n yimtiwgen igaziyen.{{Azwel n wemnir|C|c|none}}

Amur ameqqran n tfekkiwin timeqqṛanin itezzin ɣef tfukt mmersent ɣef weswir n tegnit yettwasemman [[Ecliptic]] , acku imyiwgen udsen s waṭas ɣer ukala n tfukt ma d [[Asmil (tasnallunt)|ismilen]] d tfekkiwin n [[Abaggus n Kuiper|ubaggus n Kuiper]] ttilin (deg tuget n tegnatin) mmersen deg tɣemrin meqqren s waṭas ɣef ukala n tfukt.<ref>{{Tanagit s web|Azwel=The formation of the Kuiper belt by the outward transport of bodies during Neptune’s migration|amaskar=Harold F. Levison, Alessandro Morbidelli|akala=https://www.obs-nice.fr/morby/stuff/NATURE.pdf|tasalɣa=PDF|aseggas=2003|azemz n tuwwṭa=2007-06-25| akala n ufaylu = https://web.archive.org/web/20120328120105/http://www.obs-nice.fr/morby/stuff/NATURE.pdf | azemz n ufaylu = 28 meɣres 2012 }}</ref><ref>{{Cite journal|azwel=From the Kuiper Belt to Jupiter-Family Comets: The Spatial Distribution of Ecliptic Comets|amaskar=Harold F. Levison, Martin J Duncan|aɣmis=Icarus
issue=1|aseggas=1997|tasniwin=13–32|doi=10.1006/icar.1996.5637 |akala=https://www.sciencedirect.com/science?_ob=ArticleURL&_udi=B6WGF-45M91DF-24&_user=10&_rdoc=1&_fmt=&_orig=search&_sort=d&view=c&_acct=C000050221&_version=1&_urlVersion=0&_userid=10&md5=6fa927eab9338038f6678e6fd538d2f5|azemz n tuwwṭa=2008-07-18|amaddad=127| akala n ufaylu = https://web.archive.org/web/20110310073723/http://www.sciencedirect.com/science?_ob=ArticleURL&_udi=B6WGF-45M91DF-24&_user=10&_rdoc=1&_fmt=&_orig=search&_sort=d&view=c&_acct=C000050221&_version=1&_urlVersion=0&_userid=10&md5=6fa927eab9338038f6678e6fd538d2f5 | azemz n ufaylu = 10 meɣres 2011 }}</ref> imtiwgen yakk d wamur ameqran n tfekkiwin tezzin ɣef tfukt yakk d tnila n tuzzya n tfukt ɣef yiman-is. Maca llant kra n tsurifin amedya deg wayen yezzin ɣef [[Asmil n Halley|wesmil n Halley]] yakk d yimtiwgen niden (anagar [[tatrit]] d [[Uṛanus]])

== Asileɣ d temhazt ==

== Tafukt ==

== Ammas agramtiweg ==

== Tifekkiwin n unagraw anafuk ==

== Anagraw anafuk agensuy ==

== Anagraw anafuk uffiɣ == 

== Deffir n Niftun ==

== Tamiwin timaggagin ==

== Assedɣer amaẓallaw == 

== Anarag n wudus anafuk ==

== Udusen inafuken niden ==

== Ẓeṛ daɣen ==

== Imniren ==

[[Taggayt:Tasnallunt]]
[[Taggayt:Tasnemtiwegt]]
[[Taggayt:Udus anafuk]]
