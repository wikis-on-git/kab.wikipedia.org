'''Mari-Lwiz Ṭawes Ɛemruc''' d tamyarut tamezwarut gar tlawin tizzayriyin daɣen d tacennayt, tecna s [[Taqbaylit|taqbaylit]].<br/>
Tawes tlul di Tunes ass n [[4 meɣres]] [[1913]], temmut ass n [[2 yebrir]] [[1976]] di Paris.
Tawes d yelli-s n Belqasem akk d Fadma At Mansur, taddart-is d Iɣil Ɛli ([[Bgayet|Bgayet]]).

<span style="color:blue;">Faḍma At Manṣur Ɛemṛuc Tamacahut n tudert-iw (Sɣur Zahia n www.tilawin.com)</span><br/>
Gar imyura n zik llan aṭas n yirgazen maca tilawin am wakken ulac; tella yiwet kan : Faḍma At Mansur, yemma-s n Ṭawes Marie Louise akked Jean Lmuhub Ɛemruc. Faḍma At Manṣur Ɛemṛuc d tameṭṭut tamezwarut i d-yuran tudert-is, i d-yennan tarmit-is, ayen tbub d wayen tengez seg wass mi i tlul di Tizi Hibel deg useggas 1883 almi d aseggas 1967 ass mi temmut deg Fransa. Imi baba-s yennker-itt, tudert-is tebda s unegzum ameqqran, tudert n yiberdan d lehmum. Bac akken ur tt-iḥeqqeṛ yiwen, yemma-s tceyyeɛ-tt ɣer ixxamen n igujilen (orphelinats) ɣur yiṛumiyen, ar Yiwaḍiyen dɣa ar Larbɛa n at Yiraten uqbel sbiṭar n At Mengelet anida i telmed tafransist terna tessuden taflest n Mas nneɣ Ɛisa. Dina yakan i tezwej d Belqasem Ɛemṛuc id tt-yewwin ɣer taddart-is, Iɣil Ɛli, uqbel tamurt n Tunes.

Tudert-is akk d umennuɣ, deg tazwara d amennuɣ n tgujilt mgal tasɣart-is tamcumt, zdat umennuɣ n Teqbaylit deg tallit n tesehrest akk d umennuɣ n tmasiḥt di tmurt n yimselmen…Tufa ddwa i tudert deg tira akked yisefra s Teqbaylit maca tella yiwet n tɣawsa ur tt-teǧǧi ara : taqbaylit-is.

=Gar wayen tura=
* ''Jacinthe noire'' ungal 1947.
* ''Rues des tambourins'', ungal 1969.
* ''L'amant imaginaire'', ungal f imanis 1975.
* ''Le grain magique'', timucuha d poemes 1966.
=Ayen tecna=



[[Taggayt:Tameddurt|Ɛemruc]]
[[Taggayt:Amaru|Ɛemruc]]
[[Taggayt:Talalit deg 1913|Ɛemruc]]
[[Taggayt:Lmut deg 1976|Ɛemruc]]
