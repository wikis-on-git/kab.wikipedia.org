== Anwa i d-mass Racid Ḥiṭuc ? ==

D mmi-s n taddart n Yiɛemrac, Racid Ḥiṭuc, ilul deg ass n 09 deg ayyur n mayu n useggas 1962, deg ugezdu n Bgayet, deg tmurt n Yiqbayliyen. Seg temẓi-s i ḥemmel ayen icudden γer yidles d tγerma n tmazγa sumata,taqbaylit ladγa. 

Zik yella icennu sya γer da, yessaweḍ yesekles tasfift, d acu kan ur yessaweḍ ara a tid yessyfeγ, imi deg akud-nni xussen walallen. Yekkr-d d ameγnas akken d aleqqaq deg umussu adelsan amaziγ, yekki deg tikliwin i d-yettilin di Bgayet d Tizi Wezzu d wanda-niḍen.

Ixuleḍ aṭas n wudmawen yettnaγen γef tutlayt d yidles, tettunefk-as tegnit ad yemlil daγen xilla n yinaẓuren d yimeγnasen, gar-asen Ferḥat Mhenni d mmi-s Ameẓyan, Meɛtub Lwennas, Taher Ğaɛut, d waṭas-niḍen yal yiwen s yisem-is d leqder-is.

Rnu γer yessefra, yerra tijmilin, yella d aɛeggal deg aṭas n tdukliwin tidelsanin, iga xilla n yisaragen d temliliyin γef yidles d tnekkit. D ameγnas n yizerfan n umdan d tlelli n umeslay, ibedd γer wid yenḥafen, yura imagraden s tefransist d teqbaylit deg uγmis Tiγremt-La Cité akked uγmis alikṭruni Siwel.

== Idlisen i d-yessaẓreg : ==

* L’autre moi ou la résurrection, 2006 di fransa – 2012 di tmurt (ungal)
* Confession criminelle, 2007 di fransa – 2013 di tmurt (ungal)
* Isegni, 2017 (ammud n tlufa)
