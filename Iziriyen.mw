{{Databox}}
'''Iziriyen''' d yiwet tadinastit n yigelliden imaziɣen deg tallit talemmast. 

==Tallalit n Yiziriyen==

Deg useggas n [[996]], d Badis, mmi-s n mmi-s n [[Buluɣin Uziri]], ay yeqqlen d agellid n uwanek n Yiziriyen. Tuɣ imir-n, yufa-d lḥal, baba-s ed jeddi-s jjan-as-d akal d ameqqran, yewwet seg [[Ṭrables]], deg [[Libya]], alammi d ataram n [[Lezzayer]]. Dɣa yebḍa Badis adabu n temnaḍin n tmurt-is ed leɛmum-is. [[Ḥemmad]] ed [[Irufet]], yefka-asen ataram, ma d [[Felful]] yefka-as tama n Ṭrables. Tegra-d ɣer [[Ḥemmad Ubuluɣin]], yefren yiwet n tama ara yeḥkem, deg wenẓul n [[Tamsilt|Temsilt]] akken ad yebnu tamaneɣt-is. Amḍiq ay yefren yezga-d ger n [[Tamsilt|Temsilt]] ed yidurar n [[Ḥuḍna]]. D yiwen wegni ɛlayen ay deg yezmer ad yebnu tamdint ur nettishil ara i yicenga ad tt-awḍen. Dɣa, deg useggas n [[1007]] ay yebda ibennu tamaneɣt-is. Yernu, ɣef wakken ay d-yenna Ɛebderreḥman Uxeldun ([[Ibn Xeldun]]), sin yiseggasen kan ay yekka deg lebni-s.

Sin seg leɛmum n [[Badis]], [[Muḥsen]] ed [[Zawi]], ur qbilen ara timura ay ten-id-iṣaḥen. Dɣa dduklen ed [[Felful]], amesnabaḍ n [[Ṭrables]], kkren-d mgal mmi-s n gma-tsen. D acu kan, Ḥemmad, ɛemmi-s-nni iḥekmen ataram, iɛawen Badis akken ad yennaɣ mgal n leɛmum-is ay as-d-yeqqlen d icenga. Yessaweḍ Ḥemmad ad ten-yernu. Yuɣ lḥal, seg wasmi ay d-kkren ɣur-s leɛmum-is, yeqqel Badis ur yettamen yiwen. D annect-nni ay t-yejjan ad yerr mmi-s, xas d agrud n setta yiseggasen kan deg leɛmeṛ-is, d agellid ɣef tmurt,. Akken ad yesteɛṛef ugellid n Yifaṭimiyen s wannect-a, yefka-as Badis tamdint n [[Qsenṭina]] ed weḥric seg wakal n ɛemmi-s-nni ay t-iɛawnen, Ḥemmad.

==Beṭṭu n Yiziriyen==

Dɣa seg yimir-n ay iḥulfa Ḥemmad yexdeɛ-it mmi-s n gma-s, yernu yekkes-d tamurt-is seg udabu n Badis. Deg useggas n [[1015]], yekker wemgaru ger Badis ed ɛemmi-s, Ḥemmad. Xas yemmut Badis, ikemmel wemgaru ger Yiziriyen ed wid yeddan ed Ḥemmad alammi d aseggas n [[1017]]. Deg useggas-nni, gan Yiziriyen amtawa ay deg bḍan tawacult-nsen ɣef snat n terbaɛin : [[Ibadisen]] (imɛiwnen n Badis) wwin tama tagmuḍant n Tmazɣa ([[Tunes]]), ma d [[At Ḥemmad|Iḥemmadiyen]] (imɛiwnen n Ḥemmad) wwin tama tutrimt (agmuḍ ed tlemmast n tmurt n [[Lezzayer]]).

==Tadinastit==

* [[Buluɣin Uziri]] (972–984)
* [[Menṣur Uziri]] (984–995)
* [[Badis Uziri]] (995–1016)
* [[Lmuɛezz Uziri]] (1016–1062)
* [[Tamim Uziri]] (1062–1108)
* [[Yeḥya Uziri]] (1108–1116)
* [[Ɛli Uziri]] (1116–1121)
* [[Ḥasan Uziri]] (1121–1152)


==Muqel Daɣen==

*[[Iẓnagen]]
*[[At Ḥemmad]]
*[[Ibadisen]]



[[Category:Amezruy]]
[[Category:Imaziɣen]]
