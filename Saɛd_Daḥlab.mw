{{infobox biography}}
''Saɛd Daḥlab'' ilul ass n 18 yebrir 1918 di [[Qṣer Cellala]]. Yemmut ass n 16 dujember 2000. D argaz asertay azzayri, yennuɣ ɣef uzarug n tmurt n [[Dzayer]] di [[ṭṭrad n uslelli aɣelnaw]] n 1954-1962.

==Tameddurt-is==

Saɛd Daḥlab yeɣṛa di tesnawit Duveyrier di [[Blida]] (tasnawit Ibn Ṛucd tura) anda i yemlal akked waṭas n yimeɣnasen iɣelnaẓriyen, gar-asen : [[Ɛebban Ṛemḍan]], [[Ɛli Bumenǧel]], [[Lamin Debbaɣin]], [[Mḥemmed Yazid]] akked [[Benyusef Benxedda]].

Yella d ameɣnas deg ukabar [[Itri n Tefriqt Ugafa]], [[Akabar n Wegdud Azzayri]] akked [[Amussu i Unalak n Tlelliyiin Timagdayin]], yella daɣen d amaray n [[Miṣali Lḥaǧ]].

Mi tenfa [[Fṛansa]] [[Miṣali Lḥaǧ]] ar tmurt n [[Kungu]], netta gren-t ar lḥebs si 1945 armi d 1946 i d-yeffeɣ. 

semman-t deg [[Agraw n Summam|ugraw n ṣṣumam]] n ɣuct 1956 d amsalaḍ n [[Taseqqamut n Tenmiregt akked Usselkem]] akked [[Useqqamu Aɣelnaw n Tegrawla Tazzayrit]] akked [[Krim Belqasem]],[[Ɛebban Ṛemḍan]],[[Lɛerbi Ben Mhidi]] akked [[Benyusef Benxedda]]. D Netta akked [[Ɛebban Ṛemḍan]] i yellan deffir n usebded n weɣmis [[Lmuǧahid]] di 1956.

Di ɣuct 1957 deg temlilit n [[Useqqamu Aɣelnaw n Tegrawla Tazzayrit]] di tmurt n [[Maṣer]] yettwakkes seg [[Taseqqamut n Tenmiregt akked Usselkem|Tseqqamut n Tenmiregt akked Usselkem]]. 

Yuɣal d aneɣlaf n tɣawsiwin n wezɣer (beṛṛa) deg [[Unabaḍ Uɛḍil n Tegduda tazzayrit]] wis kraḍ, si 09 ɣuct 1961 armi 1962. Yekka deg [[wastugen n Ibyan]] akked udabu n Fransa. Attekki-yis deg wastugen-a yesɛa azal meqqṛen imi aẓar-is si sseḥra n [[Dzayer]], acku [[Fṛansa]] tebɣa ad d-tefk azarug i lezzayer bla ṣṣeḥra.

Yemmut ass n 16 Dujember 2000, yemṭel di tjebbant n Sidi Yahya.Meḍlen ɣef yidis-is amdakel-is n tudert [[Benyusef Benxedda]].

Semman fell-as taseddawit n [[Blida]]
