{{Automatic taxobox}}
'''warẓigen''' neɣ '''Awerǧeǧǧi''' ([[Assaɣ ussnan]]: '''Cicadidae''') d [[tawacult (tasnudert)|tawacult]] n [[aburɣas|ibureɣsen]] yettsuɣun deg unebdu. Yemgarad wamek i s-qqaren s Teqbaylit. 

Aburɣes-a yettidir deg yal tama d twennaṭ n umadal anagar tamiwin n tizgelt tagafant d [[Antraktika]]. Maca yettili s tuget deg tamiwin tiɣurarin am [[taceẓruft|tniriwin]]. Warẓigen yebṭa ɣer snat n telmas s unect n wallus n tudert-is, '''warẓigen amseggas''' i yettidiren gar n sin alamma d 5 n iseggasen ma d talmest tis snat d '''warẓigen anallus''' yettidiren gar n 13 alamma d 17 n iseggasen, dɣa talmest-a tettidir tuget n tudert-is s ddaw n wakal alamma tewweṭ 13 neɣ 17 n iseggasen deg waddar-is (lɛemṛ-is) anda i d-tteffɣen ɣef yiwet n tikkelt yirna s waṭas. Ayyen yettaken tagʷnit i [[aɣersiw|yiɣersiwen]] niden i wakken ad ččen deg-sent

== Aglam ==
Warẓigen d aburɣes alemmas n [[ableɣ|ubleɣ]], ila ger n 2 alamma 5 cm, Tafekka-ines d tazurant yerna teččur d anẓaden. Akken ila 4 n [[afriw|wafriwen]], sin deg-sen meqqer-it (d wid n ufella) ma d sin niden meẓẓiy-it (wid n wadda). Afriwen-is d ifrawanen ayen yettaǧǧan iẓuran-nsen ad binen

== Amyaraw ==
[[Tawtemt]] n warẓigen tettarew timellalin-is deg yimɣan akk d yifurkawen yekkawen neɣ yeqquren. Tezmer ad tessers ger n 200 alamma 300 n tmellalin deg yiwet n tikkelt. Timellalin-a ttefrurxent-d ger n wayyur n Ctember d Tuber, mi ara d-taweḍ tsemhuyt n [[amwan|umwan]] . Akken kan ara d-tefrurex twekka n uwerǧeǧǧi, ad tekcem ɣer wakal w ad teffer din. Tawekka ayi tezmer ad tidir alamma d 4 n yiseggasen ddaw wakal 

== Imesli ==

== Tasensartut ==

==Warẓigen deg yidles==
Warẓigen iban-ed daɣen deg kra n tmucuha. Amedya, amauru arumi [[Jean de La Fontaine|La Fontaine]] yessker-d yiwet n tengalt ɣef uwerǧeǧǧi akk d tweṭṭuft. Deg tengalt-a, awerǧeǧǧi yeqqim icennu s teɣzi n unebdu, deg wakud anda taweṭṭuft tqeddec i wakken ad teg lɛewla i tegrest (ccetwa). Tangalt-agi tettwassen deg tmaziɣt. Deg tmurt n Leqbayel (At Yiraten, At Dwala, Iwaḍiyen), ḥekkun-d akken d amceddal (d yiwen n ṣṣenf n uweṭṭuf, d ameqran), ay yemmuten seg usemmiḍ. Dɣa qqaren-d dakken yella wemgerrad ger uweṭṭuf akk d wemceddal. Aweṭṭuf ijemmeɛ lɛewla, deg lweqt ay deg amceddal "yettazzal kan, iteddu kan", ur yesɛi lmeɛna. ɣef waya ay d-yeqqim wanzi-nni : ''Deg unebdu, ḥuff, ḥuff, deg ccetwa, rḍel-iyi-d ay aweṭṭuf''. "Ḥuff" anamek-is "nadi, qelleb" deg teqbaylit n [[Tuǧa]].

== Tiwlafin ==

[[Tugna:Lyristes_plebejus2.jpg|right|200px|thumb|'''Warẓigen''' (Lyristes plebejus)]]

==Tamselyut==
* [http://imedyazen1.tripod.com/ Tiddukla Tadelsant Imedyazen]

[[Taggayt:Tudersent]]
[[Taggayt:ibureɣsen]]
[[Taggayt:Tiwaculin ibureɣsen]]
[[Taggayt:ibureɣsen deg yidles]]
