'''Ccix Nuredin''', isem-is n tidett, '''Nuredin Mezyan''', d agerruj n yedles azwaw/aqbayli: d amedyaz, d acennay, d asegbar (acteur) u d aɣeyyaḍ (Musicien). Ilul deg 1918 di taddart Agemun di Larba n At Yiraten. D mmis n Si Muḥand Taḥar Ugemun, i llan d asnelmad di taddart-is, deg aɣerbaz Sidi Abderaḥman. Imut deg 1999, yeǧǧad deffir-is timaḍ (d 100-yat) n izlan, d isefra akw d tuɣac. Afares-is (sa production) i bdat send/zdat (uqbel) n trad umdal amezwaru.

[[Image:Ccix_Nuredin.jpg|right|200px|thumb|'''Ccix Nuredin''']]

== Tuddert n Ccix Nuredin ==

Alama d 16 isegwasen, Ccix Nuredin i ttruḥu s aɣerbaz n Leqran. Deg 1935 ikcem ar tɣiwant n Lezzayer tamanaɣt anda yezdeɣ gma-s ɣur i gella. Illa ay 'serbay' deg aṭas n leqhawi d iseččayen. Illa yesɛa yiwen useččay amecṭuḥ 'gargote' di 'Port-Saïd (square Bresson)'. Assegwas seld (1936), illa ay ttɣenni mi ysirid leḥwal, dɣa anemhal n 'Pathé Marconi' Mas 'Finkel' i zedɣen ur ibad ara i syin, i slay-as i ṣut-is. Inna yas ma yebɣa ad isekles deg uxxam uzawan n 'Pathé Marconi', ansuf yis-ek. Imiren, i sufɣed i tikkelt tamezwarut tuɣac ines i yettwasnen 'Anef-iyi ad ruɣ', akw d 'A xali xali'.

Sin issegwasen send (1938), isekles adebsi amezwaru ines, anda llant azal n 12 n tezlatin. Garasent:
'Alu Tsisiti', 'Yellis n tmurt', 'Anef-iyi ad ruɣ', 'A xali xali', atg. Uri ɛeṭerl ara armi id isbed 
ayen umi neqqar 'orchestre' aɣerfan aqbayli amezwaru, netta d : Namus, Sidaḥ, Aḥmed Meǧul, Ḥaǧ Menwar. D nitni iǧan i waṭas n izuren ad ufraren, am: Kamal Ḥemadi, Yusef Abǧawi, Racid Mezyan, atg.

Deg 1960, yura yiwen n wedlis umi isemma 'Un Algérien raconte' ar Tizrigin 'Seuil'. Deg 1998, Amyaru aqbayli Yusef Nasib yerra yas tajmilt di yiwen n wedlis s wazal-is anda id yeḥka tameddurt-is u yura-d ugar n 200 isefra ines. Adlis aki ifeɣ-d ar Tizrigin 'El-Ouns', isem-is 'Ccix Nuredin: Aẓruf, Amedyaz, Acenay', neɣ  s tefranṣiṣt : 'Cheikh Noureddine, comédien, poète, chanteur'.

[[Image:Ccix_Nuredin2.jpg|right|100px|thumb|Adlis '''Ccix Nuredin''': Aẓruf, Amedyaz, Acenay, sɣur Yusef Nasib]]
 
== Talalit n Rradyu n teqbaylit ==

Deg 1938, Ccix Nuredin d netta i yellan deffir n tlalit n Rradyu n teqbaylit igellan di 'rue du Dr Saâdane (ex-Berthèzene)'. Tuɣal tin umi neqqar tura Amaṭṭaf wis 2 n Rradyu taɣelnayt n Lezzayer. Illa ixedem degs aṭas umezgun, rwayat 'sketč', akw d tuɣac d tedwilin. Rrayu aki, tella d ttin ansi id tefɣent tinazurin timuqranin, am : Lla Zina, Lla Yamina, Nna Crifa, Ǧamila, atg.

Ccix Nuredin isekles ugar n 500 tezlatin. Illa iḥemel azawan aɣerfan neɣ ayen umi neqqar 'Caɛbi'. Dɣa d netta i yuran unazzur n 'Caɛbi' Ḥaǧ Mrizeq, taɣuct ig ttwasnen imiren ilmen d tarbaɛt n takurt uḍar: 'Mouloudia d’Alger'. Illa i msuder (coyoyer) netta d inazuren imuqranen am : Ccix Lɛemqa, Muqran Agawa, d Sadeq Abǧawi, atg. Axedmen yakw tuɣac i Rradyu n teqbaylit i waken attidir. Daɣen Ccix Nuredin ixedem aṭas n tcequfin umezgun i Rradyu n Teqbaylit, anda i tturar d acḥal issegwasen tamtilt n yiwet n ṭmeṭṭut “Xalti Aduda”, zdat inazuren wiyaḍ am: Muḥamed Ḥilmi, Amar u Yaqub, Saɛid Zanun, Ali Abdun, Saɛid Ḥilmi, Aḥmed Aymen, atg.

Ccix Nuredin ixdem daɣen aṭas n tedwilin i rradyu n teqbaylit. Garrasent id yefɣen deg 1956, illan ilmend iccenayen deg ubrid ulemed neɣ 'Chanteurs amateurs'. Dɣa n nnuba yaki i yuɣalen ar zdat tettwasen s yisem : Icennayen uzeka.

== Ccix Nuredin d Sinima ==

Ccix Nuredin illa daɣen d asegbar (acteur) muqwren n Sinima. Amseḍru isura n Sinima i yettwasnen: Moḥamed Laxdar Ḥamina, iḥemel-it nezzeh. Dɣa ifek yas tamtilt deg usaru: 'Chronique des années de braise' ig bwin yiwen n warraz di 'Cannes' deg 1975. Di 1983, ifek yas daɣen tamtilt deg usaru : Tugna Tannegarut (La dernière image).

Ger isura wiyaḍ anda isɛa tamtilt, d wigi:

: 'Les hors-la-loi' n Tufik Fares deg 1968, 
: 'Patrouille à l’est' n Amar Laskri deg 1970,
: 'Tahia ya Didou' n Moḥamed Zinet deg 1973. 
: 'Elise ou la vraie vie' n 'Michel Drach' deg 1974, akw d 'Marie-José Nat' d Muḥamed Cwix
: 'El Chebka' n ɣwati Bendeduc deg 1976, 
: 'Chant d’automne' n Meziyan Yala deg 1982, akw d Rwiced d Ḥasan Lḥasani.

Llan daɣen sin usura 'Les Enfants de Novembre' d 'les Chevaux du soleil' ig ttwaxedmen di tmurt n Sbanyul akw ttnazurt n cnna taqbaylit Ḥnifa, ad fellas yilu isuref. Asaru yaki n 'les Chevaux du soleil' iḥekud tuddert n 'Lmuqrani', ar tura ur d yurar ara di Lezzayer.

== Timlilit d [[Sliman Σazem|'''Sliman Σazem''']] ==

Deg 1972 Ccix Nuredin yunag ar 'Paris' di Franṣa, anda yemlal d unazur [[Sliman Σazem|'''Sliman Σazem''']], u bdan amecwar n ccna di sin d acḥal isegwasen. Skelsen azal n 96 n tezlatin, garasent tid n teḍṣa d necraḥa. Dɣa d anecta iǧan deg 1981 Ccix Nuredin megdul seg umuɣ/amulas (Liste) n warazen ilmend n wid iqedcen i yedles azzayri.

[[Image:Slimane_Azem9.jpg|right|200px|thumb|'''Ccix Nuredin''' d [[Sliman Σazem|'''Sliman Σazem''']]]]

Tagi d yiwet ger tuɣac icnan di sin : Ccix Nuredin d Sliman Σazem


'''''Nettmmeni a wi stufan'''''


:Nettmmeni a wi stufan,
:ma yella ullac iɣeblan,
:add nenadi timura,

:yiwen lɛilem d-ameqran,
:degg durar akkw d-iɣuẓran,
:leḥcic, ajejig, tara,

:leɣwabi akkw d-iḥerqan,
:iṭij, aggur d-yitran,
:igg xelleq bab n lqwedra,


:wara nesɛu d-ljiran ?
:d-leḍyur akkw d-lḥiwan,
:nemsefham nebbla lheddra,

:add nef lmaɛnat yelhan,
:ɣef ayen akkw din yellan,
:kkul taḥcict, kkul ttejra,

:lukkan aɣ i serḥ zman,
:xarṣum kra bb-usan,
:add narru alef isefra,


:lxux, lwerd, aremman,
:ariḥa n-umegraman
:dayen ur tettamenḍ-ara

:asisnu d yifer n-zman,
:ttemɣayen degg cerfan,
:nettuten, ɛareqneɣ tura,

:ttxilek a yameksa yeksan,
:s-wulli akkw ttestan,
:di ttefɣen di tafrara,


:ad aɣ temleḍ iberdan,
:sfehmaneɣ-d ayen yellan,
:degg wayen ur nesin-ara,

:wi fɣen tamurt d-ameẓyan,
:ttaxwizt iten yenfen,
:ma tɣwerben tara tmara,

:Franṣa, Bbeljik, Lalmane,
:la Hollande akkw d ṭalyan,
:lber wer tedjin-ara,

:akal lejdud d-imawlan,
:ulac ayen iten id yecban,
:g-wayen id neẓra di tmura,



:'la Côte Azur algérienne',
:a jerjer a yaɛlayan,
:fellak nettɣenni marra,

:as yinni win idd ieddan,
:ad iweḥed reḥmane,
:yawi yides ttefkkira,

:d-araw-is ..... lhan,
:yerna d-lfahmin ɣran,
:acu n tmurt ur kcimen-ara ?

:lxir, nnif, d el-iman,
:ttgallan jmaɛ-iman,
:widak ur nḥent-ara

:fellasen aṭas ay nnan,
:ulla di lkutub urran,
:d ttarix i cuɛara,


:abeḥri yines d-aḥlawan,
:dina win yeswan aman,
:dayen ur trebbuḍ-ara,

:.... wid yeɣran,
:ttjewiddem di leqran,
:dɛut ur ɣ-tettut-ara,

:a sidi ɛabderahman,
:a bab lberhan yeqwan
:ɣer rebbi ncallah tefra,


:ruḥ a zman, arwaḥ ya zman,
:i g-ruḥen d wid d-yusan,
:ger zik akw d ttura,

:sled a ljil ameẓyan,
:i wiggad ik id yeḥkan,
:yerna ur skidiben ara,

:ɣef tmurt-ik i ɣennan,
:ɣef ayen yellan iban,
:aḍar yetabaɛ tara.

== Walit daɣen ==

* [[Sliman Ɛazem]]

== Tamselyut ==

* [http://www.imdb.com/name/nm1436790/ http://http://www.imdb.com/name/nm1436790/]
* Encyclopédie berbère 
* Yousef Nacib, 'Cheikh Noureddine, comédien, poète, chanteur', Édition El-Ouns, 1998
* Tasemlilt tamezwarut (Synthèse initiale) sɣur Racid Begnan

[[Category:Aẓawan|Ccix Nuredin]]
