{{Databox}}
'''Adrar n Babuṛ''' neɣ '''Babuṛ ameqran''' d yiwen n [[adrar|wedrar]] i d-yezgan deg ugezdu n [[Tawilayt n Sṭif|Sṭif]] deg usamer afellay n [[Tamurt n Leqbayel|Tmurt n Yiqbayliyen]], yeṭṭafar [[azrar n idurar]] n [[ibaburen]]. Yeflal (ɛlay) ɣef weswir n yilel s wazal n 2004 m, akken yaggug (yebɛed) ɣef [[ilel agrakal|yilel agrakal]] s wazal n 15 km.

== [[Tasnettit|Aẓar n yisem]] ==
Llant snat n turdiwin i d-igellmen aẓaṛ n wawal n Babuṛ:
* Tamezwarut d tin i d-iqqaren d akken isem-is yekka-d si talɣa n wedrar-a, d tin yettemcabin [[aɣerrabu]] (ababuṛ).
* Tarda tis snat, d tin i d-iqqaren d akken irem-a d uddis seg sin n wawalen imaziɣen ''Bab'' yakked ''Ur'' (Bab n yizem). Acku zik-nni llan ttidiren yismawen s tuget deg wedrar-a yakk d tamiwin i d-yezzin.

== [[Tusnazduɣt]] ==
Adrar n Babuṛ d adeg anda i d-ttemɣayent tẓegwa n [[ingel|yidgel anaṭlas]] d [[tumert]]. Akken i d-tella usnirem n [[Taserẓut uzumba|wegṭiṭ n uṭeggal azegzaw]] sɣur umusnaw n Biljik [[Jacques Vielliard|Jean-Paul Lidant]] deg wass n 5 tuber [[1975]].

== Anezwu ==
Anezwu n wedrar n Babuṛ d win isemmṭen s waṭas, deg umwan d [[tagrest|tegrest]] itteɣlay-d fellas wedfel d wegris s tuget, Tifesniwin n teẓɣelt d tid izemren ad yadren alamma d -20°. Ma deg unebdu yettili d [[Anezwu amnummes|amnummsan]], anda tifesniwin drus kan ittawaṭent ɣer 30°.

== Tiwlafin ==

== Ẓeṛ daɣen ==
* [[Ibaburen]]
[[Taggayt:Tamurt n Iqbayliyen]]
[[Taggayt:Idurar]]
[[Taggayt:Aṭlas anewrir]]
