[[File:Tala Athmane.jpg|thumb|Tala Σetman]]
'''Tala Σetman''', d taddart ger tudrin n [[Tamurt n Iqbayliyen]], d tin i d-yezgan 15 n ikilumitren ar usamar n tɣiwant n Tizi Wezzu. Angal n Tnazzant-ines (Code Postal) 15144. 

== Ayen i d-yezzin i Taddart n Tala Σetman: ==
* AtWagnun (Agafa)
* Ččalawaṭi d Jebla (Agafa-Asamar)
* Tamda (Asamar)
* Assif n Sibawu (Anẓul)
* Tazmalt (Amalu)
* Aεeṛqub n Tbarda  « Tiplakin » (Agafa-Amalu)

{{Tuddar tinaragin
|élision     = n
|Taddart     =Tala Ɛetman 
|Agafa       =At [[Wagnun]] 
|Agafa-Agmuḍ =[[Ččalawaṭi]] ([[At Wagnun]])
|Agmuḍ       =[[Jebla]] ([[At Wagnun]])
|Anẓul-Agmuḍ =[[Tamda]] ([[At Wagnun]])
|Anẓul       =Asif n Sibawu 
|Anẓul-Amalu =[[Tazmalt Lkaf]] 
|Amalu       =[[Tazmalt Lkaf]]
|Agafa-Amalu =[[Aεeṛqub n Tbarda]]
}}

== Tala Σetman tebḍa ɣef smmus(5) n igmamen(Quartiers) : ==
* La zone : deg wayeg yella Ssuq n Tala Σetman d watas n luzinat. D tin daɣen i d-yessekcamen tadrimt meqren i teɣiwant n TiziWezzu.
* Tazmalt n Wadda
* Taddart n Ufella
* Iɣil n Ufella
* La cité (aɣaram s [[Teqbaylit]])

== Tala Σetman tesɛa : ==
* Aɣerbaz amenzu Atmaten Mula
* Aɣerbaz alemmas amaɣras Amar Bubker
* Tanazzant(Poste) : angal-is15144
* Annar n ddabex n uḍar
* Tazeqqa n waddal : Lekarti d lkik-buksing
* Tazeqqa n tujya amaɣras Σliwat Belεid

== Amezruy ==
*Uqbel timunent n Lezzayer :
Deg iseggasen n 30, Tala Σetman tella d taddart d tamecṭuḥt, tesεa drus n imezdaɣ, Iɣil n Ufella, Tadukart d Lexmisllan d iεeṛqyab, keradeg-sen tteẓẓun-ten ma d wiyiḍ kssen deg-sen lmal. 3(Kṛaḍ) n tisutwin(Générations) ɣer deffir, at taddart zedɣen ixxamen yebnan s walim d waluḍ, am ixxamen urkel n [[Tamurt n Iqbayliyen]], di lweqt-nni win yesεan axxam d lεali-t d win yebnan s weblaḍ akked uqeṛmud n leqbayel. Tudert ussan-nni tella qssiḥet mačči d kra.

*Lawan n tegrawla :
Lawan n tegrawla, tella-d yiwet n temlilit di [[Makuda]], i g-llan s ddaw n laεnaya n lyuṭnu Amer Bessalaḥ, i wumi qqaṛen "El Bass", igensasen(Représentants) n temnaḍin n At [[Wagnun]] d Makuda llan deg temlilit-agi. Tala Σetman tceggeε Mass Mula Ali(Ali Wamer) akked Mass Benziyan Muḥemmed(Ṛebbaṭ). Ssin-agi ttewakelfen ad jemεen isurdiyen d isufar nniḍen i Tirni Tesllullit Taɣennawt(FLN). Mass [[Aṛezqi Kaceṛ]] rran-t d aqeṛṛu ɣef umussu-agi, imir yefren(Yextaṛ) wid ara yilin deg umussu-agi : Gawa Ḥend, Benziyan Muḥemmed(Ṛebbaṭ), Ǧemεa Akli, Amer Xeyaṛ, Certuḥa Aṛezqi, Geṭṭab Ali. Wigi ttewakelfen ad jemεen tadrimt akked leslaḥ(Ibeckiḍen, Timeẓyanin...), amussu-agi yeḍmen isufar n wučči d teɣellist(Sécurité) n imenɣan(Imjuhad) ma ara mlilen, neɣ ma ara bedllen amekkan.
Di tazwara n useggas 1955, Tala Σetman teṭṭef amekkan axatar(Important) deg Lwilaya tis 3, i d-yefkkan aṭṭas i waken ad d-tawi temurt n Lezzayer timunent-is(Independence).
*Lawan n timunent :
Akken kan tefra tegrawla, Lezzayer tewwi-d timunent-is, imezdaɣ bdan tteεawaden lebni n taddart-nsen, ayen iwumi qqaren Abraḥ(Tala) yettwaxdem deg useggas n 1963. Leǧameε, d lebni i g-sεan azal d ameqran di taddart, yettwabna ger 1979 d 1982 di tlemast n taddart, isem-is : Atman Ibn Σaffan.

== Tafrayt n tejmaεt n taddart 2011 ==
Di tuber 2011, tella-d yiwwet n temlilit deg uɣerbaz amenzu i waken ad fernen tajmaεt(Comité) tamynut i taddart. Tajmaεt-agi tettewakellef i wakken ad d-tawi aṭṭas n isenfaren(Projets) i taddart, ger-asen : asufeɣ n waman ur nzeddig ara, asiweḍ n trisiti i ixxamen iḍeṛffen(Isolés), agudṛuni n iberdan, aεiwed n tregwa...

== Addal ==
Tala Σetman tesεa yiwwet n tidukla n waddal (Association Sportive) i wumi ssawalen USTA ''Union Sportive de Tala Athmane'', i g-sεan deg teqecwalt-isaṭṭas n waddalen : Dabex n uḍar, Lekarati, lkik-buksing...

[[Category:Tuddar]][[Category:Tizi Wezzu]]
