Sidi '''Ɛebderreḥman Lmeǧdub''' '''( s [[Tutlayt taɛrabt]]''' عبد الرحمن المجدوب - Meɣres 1506 - 26 Mayyu 1568 ) qqaren-as daɣen Lmeǧdub , isem-is s lekmal d CCix bu Zayd Ɛebderreḥman 

{{Infobox biography|date of birth=meɣres 1506|nationality=[[Ameṛṛuk ]]|date of death=26 mayyu 1568}}

Lmeǧdub U Ɛeyyaḍ U Yeɛqub U salama u Xessan aṣenhaǧi adukali , yella d amedyaz ameṛṛuki d ccix aṣufi , isefra-ines ttwasnen deg yakk timura n Lmaɣrib ( tafriqt ugafa anagar maṣer d ssudan ) , leqdic-is d aɣbalu n waṭas n lemɛun d lemtul 

== Tudert ==
Ilul Ɛebderreḥman deg useggas n 1506 deg tadddart n Tit id-yezgan ɣer tama n Azemmur deg Lmeṛṛuk , iẓuran-is seg udrum amaziɣ n ṣenhaja . Deg useggas n 1508 , iguǧǧ akked baba-s ɣer temnaḍt n Meknas ideg id-yekkar deg twennaḍt taṣufit . Yeɣra baba-s ɣer Yebrahim afham Azehruni , yiwen seg yinelmaden n Ḥmed zerruq . Yeɣra Ɛebderreḥman di tazzwara deg meknas , syin yunag ɣer Fas akken ad ikemmel ulmud-ines dinna . Di Meknas slemdent kra n yiselmaden akka am Abu Ruwayin , Ḥmed Ṣabiḥ ( yemmut di 1537 ) Saɛid u Bu bakr amecnazi , Ɛebd-*Lḥaq azaliji Jeɛran asefyani d lquṭb Ɛumar Lxeṭṭab azehruni , d wagi i as-yennan belli ilaq ad yezdeɣ u ad yidir deg temnaḍ n Lhebṭ . Ma di Fas sseɣrent yiselmaden akka am Ḥmeed u ɛli asenhaji , yeḥfeḍ leqran yernu s mraw n tɣuriyin-ines . yedder mi yuli ccan n tgelda n yiseɛdiyen s ddaw n unbaḍ n mulay muḥemmed CCix d Ɛebdellah Lɣaleb . Imiren dɣa i yuli unbaḍ n yiɛutmaniyen deg tmura n Lezzayer d Tunes
