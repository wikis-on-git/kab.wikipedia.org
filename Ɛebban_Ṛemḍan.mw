[[Tugna:Abane ramdane.jpg|thumb|Ṛemḍan Ɛebban]]
'''Aban Ramḍan''' neɣ '''Σebban Ṛemḍan''' d argaz asarti azwaw, i gelan d amenzawi deg umezruy n [[tagrawla Tadzayrit]] D netta i yellan d aqerru n tegrawla, d amsertay ugar n ukabar Tirni n Tleli Aγelnaw [[FLN]].

== Tudert-is ==
 
Ilul Σebban Ṛemḍan ass n {{azmez|10|yunyu|1920}} deg [[Tamurt n Leqbayel|Tmurt n Leqbayel]]; taddart-is d [[Iεezzuzen]] i d-yezgan tama n [[Laṛebεa n At Yiraten]]. Baba-s qqaren-as Muḥend. Yemma-s qqaren-as Faṭima, tḥemmel-it aṭas acku yella d anelmad ifazen ger tezyiwin-is. Deg lawan-nni, ulac aṭas n yiγerbazen imi tamurt n [[Dzayer]] tella ddaw [[tamḥarsa n Fransa|temḥarsa n Fransa]]. Σebban Ṛemḍan iṛuḥ γer [[Blida]] akken ad ikemmel dinna leqraya-s deg teseddawit, ibbwi-d [[Lbbak]] (BAC) n [[tusnakt]] deg useggwas n [[1941]].


Deg tallit-nni i yebda yettfaq s yir tagnit i ttidiren Izzayriyen, ayen i t-yeğğan ad yeḥbes leqraya-s, ad imal γer tsertit. Ikcem s [[Amussu i Unalak n Tlelliyiin Timagdayin]] (MTLD, ''Mouvement Pour le Triomphe des Libertés Démocratiques''). Deg useggwas n [[1947]], yuγal d imdebbeṛ deg ukabar-a, yerna yettikki deg [[tuddsa tuffirt]] (O.S., ''Organisation secrète'') i yella tettheggi ttṛad mgal [[Fṛansa]]. Adabu n Fransa ifaq yes-s, dγa yeṭṭef aṭas n yimeγnasen n umussu, yeḥkem-asen s lḥebs. Σebban Ṛemḍan yettwaṭṭef ula d netta, deg useggwas n [[1950]]. Yennuγ deg lḥebs almi yuγal yettuneḥsab d ameḥbus n tsertit, yesaa azref ad iγer idlisen d yeγmisen.


Yeffeγ-ed deg [[yennayer 1955]]. Yerra γer taddart-is. Syin yeffeγ s amadaγ akken ad yeddu d yemdukal-is n tegrawla. Yuγal iṛuḥ γer temdint n Lezzayer, yeṭṭef amkan n [[Rabḥ Biṭaṭ|Biṭaṭ]] i yellan d ameḥbus. Seg [[meγres 1955]] ar win n [[meɣres 1956|1956]], yessaweḍ Σebban ad yesdukel akk imussuten d yikabaren izzayriyen yellan niqal ur ttemsefhamen ara, akken ad ttekkin deg ttṛaḍ n uslelli aγelnaw. Yumen d tadukli i yessawaḍen. D Abban Ṛemḍan i d-iheggan [[anejmaε n ṣṣumam]] anda i heggan lsas i tegrawla n Lezzayer.


Mlalen yergazen d tlawin n tegrawla deg [[Uzellagen]], deg [[Γuct 1956]]. 20 n wussan, nutni ttmeslayen γef liḥala n tmurt d umennuγ n izzayriyen mgal amnekcam afṛansis. Dinna i d-ffγent tektiwin sweyes ar a teddu tegrawla akwd tid iγef ar a ters Lezzayer n uzekka.

Σebban Ṛemdan yemmut di laameṛ-is 37 iseggwasen, yettwanγa di l'[[Merruk]] ass n {{azmez|27|dujamber|1957}}. Σebban Ṛemḍan d netta i d bab n tegrawla, d netta i yessawḍen ad yesbed lsas i tegrawla n Lezzayer maca xedεent yemdukal-is akken xedεen merra agdud akw d tmurt n Lezzayer.

== Tamselyut, Iseddagen & Izdayen Iberraniyen ==

* « Abane Ramdane : un destin tragique », amagrad sghur Daniel Junqua, tuber 1985.
* « Belaïd Abdesslam à propos de «l’assassinat» d’Abane Ramdane »,  Sofiane B., Le Jeune Indépendant, 18 ghuct 2004
* « Plateforme de la Soummam », plateforme créée à l'issue du congrès de la Soummam.
* « Benjamin Stora à propos de Abane Ramdane », El Watan 26/11/02.
* « Figures kabyles dans l’histoire politique algérienne », Benjamin Stora, Awal, cahier d’études berbères, uttun wis 25, Paris, 2002.

{{Awwur|Amezruy aserdasi}}


[[Taggayt:Tameddurt|Ɛebban]]
[[Taggayt:Amezruy|Ɛebban]]
[[Taggayt:Talalit deg 1920|Ɛebban]]
[[Taggayt:Lmut deg 1957|Ɛebban]]
