{{infobox biography}}
'''Aban Ramḍan''' neɣ '''Ɛebban Ṛemḍan''' d argaz asarti aqbayli, i gelan d amenzawi deg umezruy n [[tagrawla Tadzayrit]] D netta i yellan d aqerru n tegrawla, d amsertay ugar n ukabar Tirni n Uslelli Aɣelnaw [[FLN]].

== Tameddurt-is ==
===Timeḍrit d ussinen===

Ilul Ɛebban Ṛemḍan ass n {{azmez|10|yunyu|1920}} deg [[Tamurt n Leqbayel|Tmurt n Leqbayel]]; taddart-is d [[Iɛezzuzen]] i d-yezgan tama n [[Larebɛa n At Yiraten]]. Baba-s qqaren-as Muḥend u Ferḥat, yemma-s qqaren-as meradi Faṭima, tḥemmel-it aṭas acku yella d anelmad ifazen ger tezyiwin-is. Yesɛa sin n watmaten : Ɛmaṛ akked Lmulud,d yiwet n uletma-s : Ɛini.

Yekcem ar uɣerbaz amezwaru deg useggas n 1928, yewwi-d aselkin n ussinen amezwarue (CEP) di 1933. Yella d anelmad ifazen ladɣa di tusnakt akked tussna, meɛna ixuṣṣ cwiṭ di teɣdirawt. 

Mi d-yewwi aselkin n ussinen amezwaru, Ɛebban Ṛemḍan iṛuḥ ɣer [[Leblida]] akken ad ikemmel dinna leqraya-s deg tesnawit n "Duveyrier" (Tasnawit Ibn Rucd tura),acku deg lawan-nni, ulac aṭas n tesnawiyin imi tamurt n [[Dzayer]] tella ddaw [[tamḥarsa n Fransa|temḥarsa n Fransa]]. Dinna i yemyussan akked [[Benyusef Benxedda]],[[Saɛd Daḥlab]],[[Lamin Debbaɣin]],[[Mḥemmed Yazid]] akked [[Ɛli Bumenǧel]]. Ikemmel leqraya-s dinna daɣen akken iwata, yeẓwar ugar di tusnakt akked tussniwin meɛna ixuṣṣ di tsekla ladɣa taɛrabt akked tfelsuft. 

Yewwi-d [[Lbbak]] (BAC) n [[tusnakt]] deg useggwas n [[1942]].

===Amennuɣ ɣef uzarug n tmurt n Lezzayer===

Deg tallit-nni i yebda yettfaq s yir tagnit i ttidiren Izzayriyen, ayen i t-yeğğan ad yeḥbes leqraya-s, ad imal ɣer tsertit. Ikcem s [[Amussu i Unalak n Tlelliyiin Timagdayin]] (MTLD, ''Mouvement Pour le Triomphe des Libertés Démocratiques''). Deg useggwas n [[1947]], yuɣal d imdebbeṛ deg ukabar-a, yerna yettikki deg [[tuddsa tuffirt]] (O.S., ''Organisation secrète'') i yella tettheggi ttṛad mgal [[Fransa]]. Adabu n Fransa ifaq yes-s, dɣa yeṭṭef aṭas n yimeɣnasen n umussu, yeḥkem-asen s lḥebs. Ɛebban Ṛemḍan yettwaṭṭef ula d netta, deg useggwas n [[1950]]. Yennuɣ deg lḥebs almi yuɣal yettuneḥsab d ameḥbus n tsertit, yesaa azref ad iɣer idlisen d yeɣmisen.
  
yettekki deg [[useqqamu n 12]] id-yettwafernen iwakken ad iseddu tagrawla di tuber 1954 ɣas akken imir-nni mazal-it di lḥebs maca zran ur s-d-yegri ara aṭas i wakken ad d-yeffeɣ.Yeffeɣ-d deg [[yennayer 1955]]. Yerra ɣer taddart-is yeqqim kra n wussan s imawlan-is akked yemdukal-is. Syin iṛuḥ ɣer temdint n Lezzayer, anda i yuɣal d amasay n [[FLN| Tirni n Uslelli Aɣelnaw]] sdaxel n tmurt. Seg [[meɣres 1955]] ar [[mayyu 1956]], yessaweḍ Ɛebban ad yesdukel akk imussuten d yikabaren izzayriyen yellan niqal ur ttemsefhamen ara, akken ad ttekkin deg [[ttṛaḍ n uslelli aɣelnaw]]. Yumen d tadukli i yessawaḍen. D Ɛebban Ṛemḍan i d-iheggan [[Agraw n Summam|agraw n ṣṣumam]] anda i heggan lsas i tegrawla n Lezzayer,d netta i yesbedden aɣmis n [[Lmuǧahid]],de netta daɣen i s-yessutren i [[Mufdi Zakariya]] iwakken ad d-yaru izli aɣelnaw azzayri "[[Qassaman]]".

Mlalen yergazen d tlawin n tegrawla deg [[Uzellagen]], deg [[Ɣuct 1956]]. 20 n wussan, nutni ttmeslayen ɣef liḥala n tmurt d umennuɣ n izzayriyen mgal amnekcam afṛansis. Dinna i d-ffɣent tektiwin sweyes ar a teddu tegrawla akwd tid iɣef ar a ters Lezzayer n uzekka.

===Timenɣiwt-is===

Ɛebban Ṛemdan yemmut di leɛmeṛ-is 37 iseggwasen, yettwanɣa di l'[[Merruk]] ass n {{azmez|27|dujamber|1957}}. Ɛebban Ṛemḍan d netta i d bab n tegrawla, d netta i yessawḍen ad yesbed lsas i tegrawla n Lezzayer maca xedɛent yemdukal-is akken xedɛen merra agdud akw d tmurt n Lezzayer.

== Tamselyut, Iseddagen & Izdayen Iberraniyen ==

* « Abane Ramdane : un destin tragique », amagrad sghur Daniel Junqua, tuber 1985.
* « Belaïd Abdesslam à propos de «l’assassinat» d’Abane Ramdane »,  Sofiane B., Le Jeune Indépendant, 18 ghuct 2004
* « Plateforme de la Soummam », plateforme créée à l'issue du congrès de la Soummam.
* « Benjamin Stora à propos de Abane Ramdane », El Watan 26/11/02.
* « Figures kabyles dans l’histoire politique algérienne », Benjamin Stora, Awal, cahier d’études berbères, uttun wis 25, Paris, 2002.

[[Taggayt:Tameddurt|Ɛebban]]
[[Taggayt:Amezruy|Ɛebban]]
[[Taggayt:Talalit deg 1920|Ɛebban]]
[[Taggayt:Lmut deg 1957|Ɛebban]]
