'''Kra n tɣawsiwin ɣef wemyag'''

« Amyag d awal ifettin i lmend n wudem ». Dda Lmulud

Amyag yesskan tigawt nexdem, taɣara neɣ addad n kra tɣawsa. Akka, amyag di [[tmaziɣt]] yebḍa ɣef sin isufar:

    amyag amagnu, yemmal dacu yexdem (neɣ ara yexdem) umeggay, am: yeffeɣ weqcic ; ssiwel i gma-k ; a d-yawi lɛar...
    amyag n tɣara, yemmal-d amek iga umeggay, neɣ addad-is, am: yugar ucerrig tafawet ; yettiwriɣ wudem-is ; ɣezzifit aṭas...

Amyag ifetti s:

    talɣa tilawt: yella wayen i ɣef d-nettmeslay;
    neɣ talɣa tibawt: tigawt neɣ taɣara i ɣef d-nettmeslay ur telli wara, neɣ ur tt-temmed ara.

Llan sin n yesmilen n yemyagen, mxallafen kan di tseftit:

    amyag alugan (anezmar), taseftit n yezri am tin n wurmir, kecmeɣ (izri), ad kecmeɣ (imal)...
    amyag arlugan (anammum), taseftit n yezri temxallaf ɣef tin n wurmir, nniɣ (izri), ad iniɣ (imal)...

Talɣa taḥerfit, d tin n wemyag ur nefti wara, ur tesɛi wara imattren udmawanen, amedya: kcem, ali, ddu...

Timeẓri, temmal-d amek teḍra tigawt, ma wezzilet, ma ɣezzifet, ma teḍra yiwet n tikkelt neɣ tettuɣal-d, ma temmed neɣ ala...

Akud yemmal-d melmi teḍra tigawt.
akuden n tseftit

urmir ur yettuseqdac ara aṭas weḥd-s, di tigti s tzelɣa n yimal ad i ifetti. A t-naf kan di kra n isuka am: win yebɣan ad yečč, yečč ; qqimet ar azekka, truḥem...

urmir (anaḍ) nesseqdac-it akken ad nmudd tasunḍa neɣ lewṣaya, amedya: awi-t yid-k! ; xdem tid lɛali a tent-tafeḍ...

urmir (imal) nesseqdac-it akken a d-nessken ayen ara yilin ɣer zdat, tigawt mazal ur teḍri neɣ ahat ur tḍerru wara (imal = ad/a + urmir), amedya: tameddit-a ad jbuɣ ɣur-s...

izri nesseftay amayag deg yezri akken a d-nessken kra n tigawt neɣ n waddad iɛeddan, yemmden, amedya: yuli ; tusa-d ; werriɣit...

izri ibaw, talɣa tibawt n wemyag deg yezri, amedya: ur yuki wara ; ur ẓriɣ s anda yerra...

anaḍ ussid, talɣa tussidt n wemyag, amedya: ttali (ali) ; keččem (kcem)...

urmir ussid nesseftay amyag deg wurmir ussid akken a d-nessken s umata tigawt i d-yettuɣalen, yettkemmilen, ur nemmid ara. Amedya:

    tigawt neɣ addad yellan imira, atan yettmeslay d gma-s.
    tigawt i d-yettuɣalen dima, s tasift i d-itekk yal ass.
    ṣṣifa yellan di kra n tɣawsa, anners yettɣar belxef.

imattaren udmawanen

Amyag, yeftin di kra n wakud, yeddes s umatar udmawan akk d ufeggag, tuddsa-yagi neqqar-as talɣa tamyagant. Amatar udmawan, yesskan-d anwa udem wuɣur yefti wemyag.

Talɣa tamyagant turgamt = t + urga + mt, t - mt, imattaren udmawanen
urga, afeggag n wemyag argu deg yezri

Imattaren udmawanen n yemyagen n tɣara am wid n yemyagen imugna, anagar deg yezri i mgarraden.

Ad tafem imattaren n yakk udmawen n tseftit deg imedyaten i d-nebder di taggara.
amaɣun

Amaɣun d yiwet n talɣa n wemyag i nesseqdac mti yella umeggay d amassaɣ, amedya: d argaz-nni i d-yusan ; tusa-d tmeṭṭut-nni yettun mmi-s...

Amaɣun d armeskil, ur ifetti wara, ur yettbeddil ara s ubeddel n tewsit neɣ n wemḍan. Yezmer ad yili d ilaw: inudan (izri), ara inadin (imal). Neɣ d ibaw: ur nezmir (izri), ur nzemmer ara (imal).
tazelɣa n tnila

Nesseqdac tazelɣa n tnila d/n i wakken a d-nmel s anda neɣ ansa i d-tekka tigawt.

Tazelɣa d tettweǧǧih tigawt ɣer win i d-yettmeslayen, amedya: iruḥ-d iḍelli (iruḥ ɣer win i d-yettmeslayen).

Tazelɣa n tesskanay-d belli tigawt terra ɣer win i d-isellen, neɣ terra ɣer wemkan nniḍen, amedya: iruḥ-n (iruḥ ɣer tama n win i d-isellen neɣ s amkan nniḍen).
Imyagen izelman

Imyagen izellumen ttwasilɣen seg yemyagen iḥerfiyen ama d imugna neɣ n tɣara. Ilugan n tseftit-nsen am yemyagen nniḍen.

amyag aswaɣ yettwasileɣ s wezwar n s neɣ yiwet seg talɣiwin-is sse, ssu... amedya: ssekcem (kcem), sluɣ (luɣ), ssider (ader)...

amyag amyaɣ yeskanayen amyebdal n tigawt: myuzzamen = mbadalen tuzzma (wa yezzem wayeḍ). Yettwasileɣ s wezwar n m neɣ yiwet seg talɣiwin-is: mye, myu... amedya: mbeddal (beddel), myezwir (zwir), myuṭṭaf (ṭṭef)...

amyag attwaɣ yeskanay d akken tigawt tettrusu-d ɣef umeggay. Yettwasileɣ s wezwar n ttu, ttwa, neɣ daɣen tt, mm, n, nn. Amedya: ttwakrez (krez), ttucudd (cudd), nnẓem (ẓem), mmečč (ečč)...

Nezmer ad nessileɣ azellum seg wemyag yellan yakan di talɣa n uzellum, d aya umi neqqar izelman izelman, amedya: ttunefk < nnefk < efk, ttuzenz < zzenz < enz
Kra imedyaten

Amyag amagnu kcem
	anaḍ	izri	izri ibaw	urmir imal	urmir ussid
nekk		kecmeɣ	ur kcimeɣ ara	ad kecmeɣ	keččmeɣ
kečč, kemm	kcem	tkecmeḍ	ur tekcimeḍ ara	ad tkecmeḍ	tkeččmeḍ
netta, nettan		yekcem	ur yekcim ara	ad yekcem	ikeččem
nettat		tekcem	ur tekcim ara	ad tekcem	tkeččem
					
nekni		nekcem	ur nekcim ara	ad nekcem	nkeččem
kunwi	kecmet	tkecmem	ur tekcimem ara	ad tkecmem	tkeččmem
kunnemti	kecmemt	tkecmemt	ur tekcimemt ara	ad tkecmemt	tkeččmemt
nutni		kecmen	ur kcimen ara	ad kecmen	keččmen
nutenti		kecment	ur kciment ara	ad kecment	keččment

* wali tafelwit n tseftit n wemyag kcem

 

 

Amyag n tɣara imlul
	anaḍ	izri	izri ibaw	urmir imal	urmir ussid
nekk		melluleɣ	ur melluleɣ ara	ad imluleɣ	ttimluleɣ
kečč, kemm	imlul	melluleḍ	ur melluleḍ ara	ad timluleḍ	tettimluleḍ
netta, nettan		mellul	ur mellul ara	ad yimlul	yettimlul
nettat		mellulet	ur mellulet ara	ad timlul	tettimlul
					
nekni		mellulit	ur mellulit ara	ad nimlul	nettimlul
kunwi	imlulet	mellulit	ur mellulit ara	ad timlulem	tettimlulem
kunnemti	imlulemt	mellulit	ur mellulit ara	ad timlulemt	tettimlulemt
nutni		mellulit	ur mellulit ara	ad imlulen	ttimlulen
nutenti		mellulit	ur mellulit ara	ad imlulent	ttimlulent
'''''Awal ɣef umyag n teqvaylit:''' ''
Amyag d yiwet n taggayt tanejṛumt tagejdant i ɣef tvedd tefyirt. Di teqvaylit (tamaziɣt s umata), talɣa taḥerfit n umyag d anaḍ, deg udem wis sin asuf. Yis-s i d-tettili tekcimt deg usegzawal. Ad neṭṭef amedya n umyag aru:

'''Udem wis sin asuf''':

{| class="wikitable"
|'''Izri'''
|Turiḍ
|-
|'''izri ivaw'''
|Ur turiḍ ara
|-
|'''urmir ussid'''
|Tettaruḍ
|-
|'''imal'''
|Ad taruḍ
|-
|'''anaḍ'''
|Aru
|-
|'''anaḍ ussid'''
|Ttaru
|-
|'''amaɣun'''
|Yuran
|-
|'''amaɣun n yizri ivaw'''
|Ur nuri
|-
|'''amaɣun n wurmir ussid'''
|Yettarun
|-
|'''amaɣun n wurmir ussid ivaw'''
|Ur nettaru
|}

=== '''Imeqqimen udmawanen:''' ===
Di teqvaylit imeqqimen udmawanen ilelliyen d wigi:             

'''-Asuf''' '''Amalay''' :       ''nekk   -''    ''keč''    ''-''   ''netta''               

'''-Asuf''' '''''Unti:'''             nekk''   ''-''    ''kem''   ''-''   ''nettat''    

'''-Aseget Amalay''':   ''nekwni    -''    ''kunwi''    ''-''    ''nitni''                

'''''-Aseget Unti:'''''       ''nekwenti''   ''-   kunemti''  ''-''  ''nitenti''

=== '''Taseftit n imyagen s teqvaylit:''' ===
'''<big>Ader</big>'''<big>:</big>
{| class="wikitable"
|<u><big>'''Izri''':</big></u>

''Udreɣ''

''Tudreḍ''

''Yuder, tuder''

''Nuder''

''Tudrem(t)''

''Udren(t)''
|'''<u>Izri ivaw:</u>'''
''Ur udireɣ''

''Ur tudireḍ''

''Ur yudir, tudir''

''Ur nudir''

''Ur tudirem(t)''

''Ur udiren(t)''
|-
|'''<u>Urmir ussid</u>''':
''Ttadreɣ''

''Tettadreḍ''

''Yettader, tettader''

''Nettader''

''Tettadrem(t)''

''Ttadren(t)''
|'''<u>Imal:</u>'''
''Ad adreɣ''

''Ad tadreḍ''

''Ad yader, tader''

''Ad nader''

''Ad tadrem(t)''

''Ad adren(t)''
|-
|'''<u>Anaḍ:</u>'''
''Ader''

''Adert (-emt)''
|'''<u>Anaḍ ussid:</u>'''
''Ttader''

''Ttadert(-emt)''
|-
|'''<u>Anaḍ ussid ivaw:</u>'''
Ur ttader

Ur ttadert (-emt)
|
|-
|'''<u>Amaɣun izri:</u>'''
''Yudren''
|'''<u>Amaɣun izri ivaw:</u>'''
''Ur nudir''
|-
|'''<u>Amaɣun urmir ussid:</u>'''
''Yettadren''
|'''<u>Amaɣun urmir ussid ivaw:</u>'''
''Ur nettader''
|}
'''Af:'''
{| class="wikitable"
|<u><big>'''Izri''':</big></u>

''Ufiɣ''

Tufiḍ

Yufa, tufa

Nufa

Tufam(t)

Ufan(t)
|'''<u>Izri ivaw:</u>'''
''Ur ufiɣ''

''Ur tufiḍ''

''Ur yufi, tufi''

''Ur nufi''

''Ur tufim(t)''

''Ur ufin(t)''
|-
|'''<u>Urmir ussid</u>''':
''Ttafeɣ''

''Tettafeḍ''

''Yettader, tettaf''

''Nettaf''

''Tettafem(t)''

''Ttafen(t)''
|'''<u>Imal:</u>'''
''Ad afeɣ''

''Ad tafeḍ''

''Ad yaf, taf''

''Ad naf''

''Ad tafem(t)''

''Ad afen(t)''
|-
|'''<u>Anaḍ:</u>'''
''Af''

''Afet (-emt)''
|'''<u>Anaḍ ussid:</u>'''
''Ttaf''

''Ttafet(-emt)''
|-
|'''<u>Anaḍ ussid ivaw:</u>'''
Ur ttaf

Ur ttafet (-emt)
|
|-
|'''<u>Amaɣun izri:</u>'''
''Yufan''
|'''<u>Amaɣun izri ivaw:</u>'''
''Ur nufi''
|-
|'''<u>Amaɣun urmir ussid:</u>'''
''Yettafen''
|'''<u>Amaɣun urmir ussid ivaw:</u>'''
''Ur nettaf''
|}
'''Eḍs:'''
{| class="wikitable"
|<u><big>'''Izri''':</big></u>

''ḍsiɣ''

''Teḍsiḍ''

''Yeḍsa, teḍsa''

''Neḍsa''

''Teḍsam(t)''

''ḍsan(t)''
|'''<u>Izri ivaw:</u>'''
''Ur ḍsiɣ''

''Ur teḍsiḍ''

''Ur yeḍsi, teḍsi''

''Ur neḍsi''

''Ur teḍsim(t)''

''Ur ḍsin(t)''
|-
|'''<u>Urmir ussid</u>''':
''Ttaḍsaɣ''

''Tettaḍsaḍ''

''Yettaaḍsa, tettaḍsa''

''Nettaḍsa''

''Tettaḍsam(t)''

''Ttaḍsan(t)''
|'''<u>Imal:</u>'''
''Ad ḍseɣ''

''Ad teḍseḍ''

''Ad yeḍs, teḍs''

''Ad neḍs''

''Ad teḍsem(t)''

''Ad ḍsen(t)''
|-
|'''<u>Anaḍ:</u>'''
Eḍs

''ḍset (-emt)''
|'''<u>Anaḍ ussid:</u>'''
''Ttaḍsa''

''Ttaḍsat(-amt)''
|-
|'''<u>Anaḍ ussid ivaw:</u>'''
Ur ttaḍsa

Ur ttaḍsa (-amt)
|
|-
|'''<u>Amaɣun izri:</u>'''
''Yuḍsan''
|'''<u>Amaɣun izri ivaw:</u>'''
''Ur nuḍsi''
|-
|'''<u>Amaɣun urmir ussid:</u>'''
''Yettaḍsan''
|'''<u>Amaɣun urmir ussid ivaw:</u>'''
''Ur nettaḍsa''
|}
<strong></strong>
