Anzar yega yan g-isutar llif tbid tudert n kigan d tmettin, mkan af tga tferγt d mas tid idefren γ umerdukku n inkan n tudert tametit, yat g tmukras llif kkitent ad as anfent. Mkan af skrent kigan d insayen mas aqrant i unzar ad ur ifel akal iqqur izwur d i timjiwicin n uzemz.

== Tamacahut ==
Zik yella yiwen qqarn-as Anzar. D neta d Agellid n ugeffur. Yebγa ad yaγ yiwet teqcict : aggur deg genni, netat di lqaεa. Udm-is yetak ticci ; talaba-is d leḥrir amseεlel.

Taqcict-agi mi ara d tekker tecucuf deg yiwen wasif, aman-is d imzarfen. Akkn ara d-isub Ugelid-nni ugeffur ar lqaεa γer teqcict-nni, nettat tettagad, dγa ad yuγal. 

Almi d yiwen wass yenna yas:
*Aql i gezmeγ d igenwan,
*a yiwen n itran ;
*efk-iyi akeğud im fkan, 
*neγ am kkseγ aman

Terra yas teqcict :
*Txil-k, ay Agellid n waman, 
*a butεesabt n lmerjan, 
*nekk i keč iwmi yid fkan, 
*meεna ugadeγ i imennan

Dγa yekker fellas Ugellid-nni n waman, yebrem taxatemt tettureγ. Dγa yeqqel wasif-nni d aγerγar ; Agellid iγab. Taqcict tuγwas, rruḥ-is d aman : tetru, tetru. Temmeγ tekkes talaba-nni n leḥrir, teqqim tεarit. Tessawal ar  igenni :
*Ay Anzar, ay Anzar, 
*ay ajeğğig uzaγar ;
*asif err-as lεinser, 
*ruḥ ad t-err-d ttar

Dγa cwit kan akka twala ifeṭiwej d ameqqran, yeqqel Ugellid-nni n lehwa. Iger taqcict-nni g iri-is. Asif-nni yeqqel akken yella ; tzegzew ak tmurt.
Dγa teqqim d akken tisirit. Ticki yemmeγ uγerγar ad nebder mebla leεdil Anzar. D aymi tettekkes teqcict εaryan.

== Lεada ==
Mi ara tnezruref tmurt, d aymi neqqar « aγurar », ad nejmaεent tlawin timeqqranin, ad meslayent f teswiεt g ara weqment Anzar.

Ata yebbded lweqt-nni, ad ffγent tlawin g tmeqqrant alamma tamezyant ; ad rnun igerdan, ad teddun tγennin :
*Anzar ! Anzar !
*ay Agellid, rez d aγurar,
*A ttebb nneεma n wedrar, 
*A ternu tin uzaγar…

Zik sseḥwasent taqcict tilemzit yerna tezyen : tin yebbwden tizi n zzwaj. As qqnent lḥenni, ssdaq n lfeṭa, ad as xedment akw ayen xedmen i teslit. 

Tameṭut ara as-icebbḥen i teslit n wenzar d lqibla n tadart : Tameṭut ḥemmlen-tt akw meden, tin zedigen g fεayl-is. Ur ilaq ara a tettru, zeεma ur s tefki ara tislit-nni seg ul yesfan i wenzar. As tefk i teqcict-nni aγenja d aεari a teṭef deg fus-is. Lqibla ad-tt-tebbib tislit n wenzar.

Neftat, aγenja deg-fus-is, ad-t-teqqar :
*Ay Anzar, aγenja yekkaw, 
*iγab uzegzaw.
*Amγar  yekna, 
*Isawl-as d uzekka.
*Taεbbut tuqqur aya,
*ulac dakira.
*Tislit γur k teεna,
*ay Anzar, imi k tebγa.''

A tent-tettafar deffir tecdibt i d yesran tjeggajet ; yeεni akw lγaci-nni i d yeddan deffir. Kra n timi n wexxam f ara d εedi tjeggajt-nni yerna adernun γurs, ad teddun qqaren :
*Anzar ! Anzar !
*ay Agellid, rez d aγurar,
*A ttebb nneεma n wedrar,
*A ternu tin uzaγar…

Ansi kkan lγaci-yagi asen d fken awren, aksum, acedluḥ neγ aqedid, lebsel, zzit, lmelḥ… At wexxam γeff ara εedin asen id deggren aman γef uqqerruy, yerna kkatn ad leḥqen tislit-nni (i) i wwin yidsen. 

Mi wwdent tlawin-nni ar ljameε neγ ar ḥedd iεessasen, ad sersent tislit-nni. Ad kkrent tlawin ad sebbwent ak ayen i d mmetrent f tbbura : d zzit, d lebsel. Ad ččen ak wid d yeddan ar dinna. Mi fukkn učči ad sirdent tlawin ijqedren dinna. Aman-nni i ss i sardent a ten smirent ar targa.

Sinna tusawent lqibla ad-tt-teṭef tislit-nni, as tekkes εaryan akkn tt-id-nteğa yemmas. A tels tajemmaεt ; zeεma ifukk lwerq, ifukk wayn id ttağa lqaεa, dγa teqqel teswiεt almi terra imdanen ar tjemmaεt. Ad tezzi teslit-nni sebεa tikal i jameε ; ad teṭef aγenja-nni g fus-is, aqerruy-nni ad yezwir ar zdat-is am akkn ara tedleb aman, ad teqqar :
*Ay at waman, awi-t-id aman,
*nefka tarwiḥt i wit yebγan.

Ff ayagi qqarn-as « tislit n wenzar ».

Ihi tilemzit-agi ara d ibeddn akka ar wenzar, mi d fukk tuzzya n ljameε neγ uεessas (anda tfetn anzar), as tini :
*Ssukk aγ d tit af tmurt,
*Udm-is yennezruref.
*izeri deg γzer yeqqur,
*isegmi nedḥus yekref. 
*Ay Anzar, fk aγ d afus ik,
*yeεni ljid aγ yanef ?
*Sliγ tamurt tetnizzif,
*bḥal ameḥbus g ttiq.
*Taylewt ur d ttudum,
*kul ires la yečeqqiq.
*Uzenγ ak in, ay Anzar,
*Zdat ak ay lliγ d ariq.
*Yeqqur wemdun yettafwar,
*yeqql i iselman d azekka.
*Yeqqim umeksa yendel,
*tura rγan akw ikussa.
*Tajemmaεt texla telluz,
*Tḥers-iyi amzun  d talafsa.

Tγennint tlawin leγna-yagi g ljameε mi ara tfakk teslit tuzzya n ljamε-nni :
*Ay Anzar, a buwul esxay,
*yeqqel wasif d aqerqar.
*Tasarut aṭan γur k,
*Txil-k, lli d lεinser.
*Lqaεa čehheq,
*Gar-as idim ik g zar.
*Ay Agellid, ay Anzar,
*teγli tyemmat tamurt :
*fellak ay tuγ sseber,
*akken tuγ lγiba n lqut.
*ččar d s tidi k iγzer,
*ad tali tudert zdat n lmut.
*Ay Anzar, a butezmert,
*a win izerrεen lerwax.
*fellasen kkes tamrart,
*d keči d ddwa n lejraḥ.
*Tamurt ad ters am tegmert,
*S tirza k i tferreḥ.
*Ay Anzar, mmis ucacfal,
*Tamaεict ik ger  yetran,
*tajmilt atbin inek,
*ma tefkid aγ id aman.
*Ay Anzar, ay Agellid,
*Sserr-ik ḥed ur-t-yesεi.
*Tuγed taqcict am tyaqut,
*tema amzur d imleγwi.
*Aṭan, eg-as afriwen,
*kecmet deg igenni, ruḥet. 
*Aff am tlaba reqqiqen,
*I tennid I wi fuden : Swet.

Ad kkrent kra teḥdayin yellan af tizi n zzwaj, nutenti d teslit-nni yekksen εaryan, ad urarent zerzari s txennact iferki. Ad nejmaεent g anda tella luda, dinna g ljameε neγ g lemqam. Ad ṭfent iεewzan, kul yiwet s yiwn uεkkaz. Ad ṭfent taryalt iferki, ta a t tekks i ta. Ad idum wurar-nni alama tekcem txennact-nni ar uxemmuj i s heggant. Tislit-nni a tfeqqar :
*Nekk d tmurt  d takniwin,
*nuγ argaz ur t nzerr ?
*Ur nεab, ur tiεiqrin,
*meεna tasarut d irza i tzekkar.
*Iffan nneγ qquren…
*ulac ff ara d neggin.

Mi tekcem teryalt-nni iferki ar uxemmuj, as tini :
*Fkiγ afus ar zdat i
*Temmugar-iyi d dunit.
*Yuγal d ar deffir
*Yufa d d nekkini…
*D iman-iw iyi-d-yeṭfen,
*ay Anzar, ay Agellid n lεali,
*D tarwiḥt iw i yeεzizen…
*ma icred it-id, a t yawi !

Ad as inint teḥdayin-nni yuraren akw yids :
*Neqda d taγawsa
*taryalt tuγ lmekna.
*Agellid yers d ar lqaεa,
*tislit tsebbeb terda.
*Ay Agellid, awi d lehwa,
*annaγ tfud lqaεa,
*akkn ad tefk ssaba,
*akkenni ad tefkam dakira.

Taxennact iferki i s leεbent zerzari netlent daxl uxemmuj i s γzan yakan weqbel urar. Ad uγalent tlawin-nni merra ar tadart weqbel ad yeγli itij. Zemreγ ad iniγ belli tekkat ad lehwa kra n wussan deffir ufeten n wenzar.

Ma tura kksen meden Tislit-nni n sseḥ axater yugi yiwen n Sid zik-nni : yugi ad tekkes teqcict εaryan. Dγa tcebbiḥen kan i uγenja tarrant « d tislit n wenzar ».

Asmi tnaγn At-Qasi, At-Jennad nutni d Turk, i lweqt-nni i sḥermen yemrabden tukksa εaryan teslit n wenzar. Akka i d ḥekkun imezwura neγ. Akken, llant tudar ikemlen akkenni, llant tudar yugaden deεwessu. Ad tawi lqibla aγenja ajdid, as tewqem allen, aqemmuc ; as tcebbeḥ s leḥrir yettemserγan ; as teqqen tafzimt amm akken taqcict-nni n zik. Mi s tcebbeḥ i wγenja, ur s qqarn ara aγenja meεna Tislit n wenzar. D lqibla ara tt-yawin g tebburt ar tayed alamma d ljameε neγ d lemqam. Ad teddu yids tecdibt tlawin igerdan, tiqcicin. Mi bbdent ar dinna ad sebbwent ayn akw i d jemcent f tebbura, ad ten ak wid-nni yeddan ar dinna. Imir ad urarent teqcicin tilemziyin Zerzari i d nebder ya kan. Weqbel ad yeγli itij ad uγalen akw lγaci ar tadart. 

Mi g-fukk ufetten n wenzar, aγenja at yeḍem bab-is, ad t-yejmeε i wfetten n wenzar kan. Ma d taxennact iferki nettlent daxl uḥemmuj i s γzan ya kan weqbel urar.

== Sources ==
* Un rite d’obtention de la pluie. La ‘fiancée d’Anzar’  (par H. Genevois)
== Ismal n Internet ==
* http://www.mondeberbere.com/
[[fr:Anzar]]
[[ar:أنزار]]
[[it:Anzar]]
[[nl:Anzar]]
