[[File:Taseɛdit.jpg|thumb|250px|'''Taseɛdit Yasin''' (Tassadit Yacine), tamusnamdant.]]
'''Taseɛdit Yasin''' (Tassadit Yacine) d tamusnamdant (anthropologue) tazayrit seg [[Tamurt n leqbayel|Tmurt n Leqbayel]], teqdec aṭas ɣef yedles akk d tsekla [[tamaziɣt]] u temɛawan d waṭas n imdanen iqedcen ɣef tmaziɣt. Taseɛdit tejmeɛ-d aṭas n yeḍrisen n tsekla timawit tamaziɣt n Tmurt n Leqbayel am akken tezrew (étudier) u tesleḍ (analyser) iḍrisen niḍen. Tessuffeɣ aṭas n yedlisen ama ɣef tsekla tamaziɣt neɣ ɣef tmetti n Yimaziɣen. Deg yedlisen-is, tessuqul-d (tesṭerjim-d) iḍrisen imaziɣen ɣer [[tefransist]].

Taseɛdit Yasin tlul-d s yisem n Taseɛdit Titouh. Deg 1985, tesbedd-d akk d [[Lmulud Mɛemri]], tasɣunt n "Awal". Tasɣunt-a d alug n tezrawin (cahier d'études) ay d-yelhan d tmetti d tutlayt n Yimaziɣen.

Taseɛdit tesɛedda dduktura-yines deg tesdawit n [[Paris]] 3, deg 1992. Asentel d dduktura-yines tsemma-yas : "Productions culturelles et agents de production en Kabylie. Anthropologie de la culture dans les groupes kabyles du XVI° au XX° siècle" (Asfares adelsan d yimeggiyen n wesfares deg Tmurt n Leqbayel; tasnamdant n yedles n trebbaɛ tiqbayliyin ger leqrun wis XVI d wis XX).

Maca uqbel ma tesɛedda dduktura-yines, tella tebda la d-tessuffuɣ idlisen. Yiwen seg yedlisen-is, "Lounis Aït Menguellet chante", d Kateb Yacine s timmad-is ay  as-d-yuran tazzwart, yernu d tazwart-agi ay d adris aneggaru akk ay d-yura Kateb, deg Ctember n 1989, aggur uqbel ma yemmut. 

Ass-a, Taseɛdit la tqeddec d taselmadt deg Uɣerbaz n Tezrawin tiɛɛlayanin n  tussniwin timettiyin (Ecole des hautes études en sciences sociales - EHESS deg Paris).

Wagi d umuɣ n yedlisen akk ay ssawḍeɣ ad ten-id-afeɣ yines :

1987 :
* ''Poésie berbère et identité : Qasi Udifella, héraut des At Sidi Braham'' (Tamedyazt tamaziɣt d tmagit : Qasi Udifella, ameddaḥ n Ayt Sidi Brahem). Tazzwart iga-yas-tt Mouloud Mammeri. Tiẓrigin n "Maison des sciences de l'homme" (Paris) ISBN 273510253X.

1988 :
* ''L'Izli ou l'amour chanté en Kabyle'' (Izli neɣ tayri yettwacnan s teqbaylit), tazzwart iga-yas-tt Pierre Bourdieu. Tiẓrigin n "Maison des sciences de l'homme" (Paris).

1989 :
* ''Lounis Aït Menguellet chante'' (Lewnis Ayt Mangellat la icennu), tiẓrigin n "La Découverte" (Paris)
Adlis-a yeffeɣ-d deg Ldzayer deg 1990, ɣer teẓrigin n Bouchène.

1993 :
* ''Les Voleurs de feu : éléments d'une anthropologie sociale et culturelle de l'Algérie'' (Imakaren n tmes : iferdisen n tesnemdant timettit d tdelsant deg Ldzayer). Tiẓrigin n La Découverte, Paris. Yeffeɣ-d deg 16/11/1993 ISBN 2707122890.

1995 :
* ''Cherif Kheddam ou l’amour de l’art'' (Ccrif Xeddam negh tayri n tẓuri).
Tiẓrigin "La Decouverte/Awal", Paris ISBN 2707124192.
* ''Piège ou le combat d'une femme algérienne : essai d'anthropologie de la souffrance'' (Tifexxet neɣ imenɣi n tmeṭṭut tazayrit : tarmit ɣef tesnamdant n lḥif). Tiẓrigin n Publisud Awal ISBN 2866007581.

2001 :
* ''Chacal ou la ruse des dominés'' (Uccen neɣ tiḥilet n wid yettwarnan). Tiẓrigin n La Découverte, Paris. Talkensit (collection) n tesnamdant ISBN 2707133957. Adlis-a yettussuqel-d ɣer teglizit : "The Jackal: The Root of Algerian Intellectuals' Cultural Crisis".
* ''Enracinement culturel et rôle des médiateurs du Maghreb : l'exemple de Rabah Belambri'' (Tuṭṭfa deg yiẓuran n yedles d ddur n yemlemmasen deg Tmazɣa : amedya n Rabah Belambri). Tiẓrigin n Harmattan, Paris (yeffeɣ-d deg 09/02/2001). 

[[Taggayt:Tameddurt|Yasin]]

[[fr:Tassadit Yacine]]
[[it:Tassadit Yacine]]
