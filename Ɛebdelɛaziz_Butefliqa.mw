[[Image:Bouteflika (Algiers, Feb 2006).jpeg|thumb|Ɛebdelɛaziz Butefliqa]]

'''Ɛabdelɛaziz Butefliqa''' (s [[tafranṣiṣt|tefranṣiṣt]] '''Abd El-Aziz Bouteflika''') s taɛrabt عبد العزيز بوتفليقة d [[aselway]] n [[Dzayer]], ilul ass [[2 meɣres]] [[1937]] di tmurt n [[Merruk]]. Yuli d aselway tikkelt tamezwarut di [[15 ybrir]] [[1999]]  s lemɛiwna n ikerdasen (lɛesker) n Dzayer. I wannecta imrecḥin nniḍen i sddis (6) degsen am [[Ḥusin At Aḥmed]], jebdent iman-nsent di tefrant n selwit n [[1999]]. Di [[8 yebrir]] [[2004]], yuɣal daɣen d aselway i tikkelt nniḍen dima lemɛiwna n ikerdasen d serbisat ibaḍniwen, s wazal n 85% n leṣwat, ɣas ulama llan 6 imrecḥin, gar-asen [[Saɛid Seɛdi]]. [[Leqbayel]], ɣur-sen Ɛabdelɛaziz Butefliqa d taneqiṭ taberkant deg umezruy nsen, imi di ''[[tafsut Taberkant]]'' n [[2001]] yaɛmed i tmenɣiwt n wazal n 126 iqbayliyen sɣur iǧadarmiyen.

Baba-s n Ɛabdelɛaziz Butefliqa, [[Aḥmed Butefliqa]] illul di [[Tlemsan]] di [[1891]] u yemmut ass n [[1 dujenbir]] [[1958]]. Illa meẓẓiy mi yunag ar tmurt n [[Merruk]] ar tɣiwant n [[Wejda]]. Aḥmed Butefliqa yuɣ-es snat tlawin: [[Belqayed Rabiɛa]] d [[Γezlawi Mansuriya]], i yellan d yemma-s n Ɛebdelɛaziz Butefliqa. Tella tesɛa yiwen n Ḥemmam di [[Wejda]]. 

Ɛabdelɛaziz Butefliqa illa d amenzu ger kuẓ (4) wayetma-s sɣur yemma-s. Wigi d Ɛabdelɣani ([[1940]]), Musṭafa ([[1953]]), Laṭifa ([[1955]]), Ɛabderraḥim ([[1956]]), d [[Saɛid Butefliqa]] ([[1958]]). Lameɛna yesɛa daɣen kraḍ (3) yessetma-s sɣur baba-s, ar tmeṭṭut tis snat Belqayed Rabiɛa. Tiki d Faṭima ([[1934]]), Yamina ([[1938]]), d Ɛica ([[1941]]).

Ɛabdelɛaziz Butefliqa yeɣra di tesnawit Abdelmumen di [[Wejda]] alama d aseggas aneggaru n 'Baccalauréat' di [[1956]]. Isyin ikcem ar ALN di [[Wejda]] ɣas aken urǧin yerfed sslaḥ di [[Dzayer]] naɣ innuɣ mgal i franṣiyen imnekcam. Asmi ifra traḍ, tewwi-d tmurt asarug-is, Ɛabdelɛaziz Butefliqa  ikcem-d si tlisa n [[Merruk]] u yuɣal d aneɣlaf n ilmezyen d [[addal|waddal]] deg udabu n [[Aḥmed Ben Bella]]. Asmi i yezzi udabu ar tama n [[Huwwari Bumedyen]] di [[19 Yunyu]] [[1965]], yuɣal Ɛabdelɛaziz Butefliqa d aneɣlaf n temsal n berra alama d lmut n Huwwari Bumedyen di [[1978]].

Isyin Ɛabdelɛaziz Butefliqa yesɛeda azal n 20 iseggasen d iminig deg kra n tmura am [[Swis]], [[Franṣa]] d [[Tageldunt n Waɛraben Iduklen]] anda ixdem ar ugellid-is [[Cix Zayed Ben Ṣulṭan Al Nahyan]] n imiren. Lameɛna yettruḥu yettuɣal ger timura yagi d Dzayer, la yettraju ass melmi ara d-yuɣal ar udabu. Di ɣucṭ [[1990]], izwej i tikkelt tamezwarut ak° d [[Amal Triki]], yelli-s n [[Yaḥya Triki]], i yellan yiwen u 'diplomate' aqbur di tmurt n [[Maṣer]]. Amal Triki tettidir di '[[Paris]]', ur tesɛa ara derya akw d Ɛabdelɛaziz Butefliqa.

Di [[22 dujenbir]] [[1981]] Ɛabdelɛaziz Butefliqa iɛedda di ccreɛ af takarḍa n tedrimt, azal n 6 imelyaren n suntim, asmi yella d aneɣlaf n Huwwari Bumedyen ger [[1965]]-[[1978]]. D aselway [[Cadli Benjdid]] i t-ismenɛen imi ur isɛda ara lḥebs. D [[Senusi d Bujakji]] i yellan xedmen yid-es i kruḥen d asfel n temsalt aki n takarḍa n tedrimt, imi d nitni i sɛeddan lḥebs di Lezzayer tamanaɣt.

== Tamselyut, Iseddagen & Izdayen Iberraniyen ==
* [[Muḥemmed Benciku]], ''Bouteflika, une imposture algérienne'', Le Matin, 2003


[[Taggayt:Tameddurt|Butefliqa]]
[[Taggayt:Dzayer|Butefliqa]]
[[Taggayt:tasertit|Butefliqa]]

[[ar:عبد العزيز بوتفليقة]]
[[de:Abd al-Aziz Bouteflika]]
[[el:Αμπντελαζίζ Μπουτεφλίκα]]
[[en:Abdelaziz Bouteflika]]
[[es:Abdelaziz Bouteflika]]
[[et:Abdelaziz Bouteflika]]
[[fi:Abdelaziz Bouteflika]]
[[fr:Abd El-Aziz Bouteflika]]
[[gl:Abdelaziz Bouteflika]]
[[he:עבד אל-עזיז בוטפליקה]]
[[id:Abdelaziz Bouteflika]]
[[io:Abdelaziz Bouteflika]]
[[it:Abdelaziz Bouteflika]]
[[ja:アブデルアジズ・ブーテフリカ]]
[[lt:Abdelaziz Bouteflika]]
[[nl:Abdelaziz Bouteflika]]
[[nn:Abdelaziz Bouteflika]]
[[oc:Abdelaziz Bouteflika]]
[[pl:Abdelaziz Buteflika]]
[[pt:Abdelaziz Bouteflika]]
[[ru:Бутефлика, Абдельазиз]]
[[sl:Abdelaziz Bouteflika]]
[[sv:Abdelaziz Bouteflika]]
[[sw:Abdelaziz Bouteflika]]
[[tr:Abdelaziz Bouteflika]]
[[uk:Абделазіз Бутефліка]]
[[zh:阿布杜拉齐兹·布特弗利卡]]
