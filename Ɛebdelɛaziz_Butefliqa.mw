[[Image:Bouteflika (Algiers, Feb 2006).jpeg|thumb|Ɛabdelaziz Butefliqa]]

'''Ɛebdelɛaziz Butefliqa''' s tefranṢiṣt Abd El-Aziz Bouteflika, d aselway n [[Dzayer]], ilul ass 02 Meγres 1937 di tmurt n [[Merruk]]. Yuli d aselway tikelt tamezwarut di 15 Ibrir 1999  s lemɛiwna n ikerdasen (Lɛesker) n Dzayer. I wanecta imrecḥin nniḍen am [[Ḥusin At Aḥmed]], jebdent iman-nsent di tefrant n selwit n 1999. Di 8 Ibrir 2004, yuɣal daɣen d aselway i tikkelt nniḍen dima lemɛiwna n ikerdasen d serbisat ibaḍniwen, s wazal n 85% n leṣwat, ɣas ulama llan 6 imrecḥin, gar-asen [[Saɛid Seɛdi]]. [[Leqbayel]], ɣur-sen Ɛebdelɛaziz Butefliqa d taneqiṭ taberkant deg umezruy nsen, imi di ''[[tafsut Taberkant]]'' n 2001 yaεmed i tmenɣiwt n wazal n 126 iqbayliyen sɣur iğadarmiyen.

Baba-s n Ɛebdelɛaziz Butefliqa, Aḥmed illul di [[Tlemsan]] di 1891 u yemmut ass n 1 dujenbir 1958. Illa mezziy mi yunag ar tmurt n [[Maruk]] ar tγiwant n [[Wejda]]. Aḥmed Butefliqa yuγ snat n tlawin: Belqayed Rabiεa d Γezlawi Mansuriya, i yellan d yemma-s n Ɛebdelɛaziz Butefliqa. Tella tesεa yiwen n Ḥemmam di [[Wejda]]. 

Ɛebdelɛaziz Butefliqa illa d amenzu ger kuz (4) n wayetmas sγur yamma-s. Wiki d Abdelγani (1940), Musṭafa (1953), Laṭifa (1955), Abderaḥin (1956), d Saεid (1958). Lamεna isεa daγen kraḍ (3) n yesestmas sγur baba-s, ar tmeṭut tis snat Belqayed Rabiεa. Tiki d Faṭima (1934), Yamina (1938), d Ɛica (1941).

Ɛebdelɛaziz Butefliqa yeγra di tesnawit Abdelmumen di [[Wejda]] alama d asegas anegaru n 'Baccalauréat' di 1956. Isyin ikcem ar ALN di [[Wejda]] γas aken urjin yerfed slaḥ di [[Dzayer]] naγ innuγ mgal i franṣiyen imnekcam. Asmi ifra traḍ, tewid tmurt asarug-is, Ɛebdelɛaziz Butefliqa  ikcem-d si tlisa n [[Maruk]] u yuγal d aneγlaf n ilmezyen d wadal deg udabu n [[Ben Bella]]. Asmi i yezzi udabu ar tama n [[Hwari Bumedyen]] di 19 Yunyu 1965, yuγal Ɛebdelɛaziz Butefliqa d aneγlaf  
n temsal n berra alama d lmut n Hwari Bumedyen di 1978.

Isyin Ɛebdelɛaziz Butefliqa yesεeda azal n 20 isegasen d iminig deg kra n tmura am Swis, Franṣa d Tageldunt n Waεraben Iduklen anda ixdem ar ugelid-is Cix Zayed Ben Ṣulṭan Al Nahyan n imiren. Lamaεna yettruḥu yettuγal ger timura yaki d Dzayer, layetraju ass melmi ara d yuγal ar udabu. Di Γucṭ 1990, izwej i tikelt tamzwarut akw d Amal Triki, yelli-s n Yaḥya Triki, i yellan n yiwen u 'diplomate' aqbur di tmurt n [[Maṣer]]. Amal Triki tettidir di 'Paris', ur tesεa ara derya akw d Ɛebdelɛaziz Butefliqa.

Di 22 Dujenbir 1981 Ɛebdelɛaziz Butefliqa iεeda di ccra af takarḍa n tedrimt, azal n 6 i melyaren n sunṭim,  asmi yella d aneγlaf n Hwari Bumedyen ger 1965-1978. D aselway [[Cadli Benjdid]] i tismenεen imi ur isεda ara lḥebs. D Senusi d Bujakji i yellan xedmen yides i kruḥen d asfel n temsalt aki n takarḍa n tedrimt, imi d nitni i sεedan lḥebs di Lezzayer tamanaγt.

== Tamselyut, Iseddagen & Izdayen Iberraniyen ==
* Wikipedia s tefranṣiṣt
* Bouteflika, une imposture algérienne sɣur Muḥamed Benciku, Le Matin, 2003


[[Taggayt:Tameddurt|Butefliqa]]
[[Taggayt:Ledzayer|Butefliqa]]
[[Taggayt:tasertit|Butefliqa]]

[[ar:عبد العزيز بوتفليقة]]
[[de:Abd al-Aziz Bouteflika]]
[[el:Αμπντελαζίζ Μπουτεφλίκα]]
[[en:Abdelaziz Bouteflika]]
[[es:Abdelaziz Bouteflika]]
[[et:Abdelaziz Bouteflika]]
[[fi:Abdelaziz Bouteflika]]
[[fr:Abd El-Aziz Bouteflika]]
[[gl:Abdelaziz Bouteflika]]
[[he:עבד אל-עזיז בוטפליקה]]
[[id:Abdelaziz Bouteflika]]
[[io:Abdelaziz Bouteflika]]
[[it:Abdelaziz Bouteflika]]
[[ja:アブデルアジズ・ブーテフリカ]]
[[lt:Abdelaziz Bouteflika]]
[[nl:Abdelaziz Bouteflika]]
[[nn:Abdelaziz Bouteflika]]
[[oc:Abdelaziz Bouteflika]]
[[pl:Abdelaziz Buteflika]]
[[pt:Abdelaziz Bouteflika]]
[[ru:Бутефлика, Абдельазиз]]
[[sl:Abdelaziz Bouteflika]]
[[sv:Abdelaziz Bouteflika]]
[[sw:Abdelaziz Bouteflika]]
[[tr:Abdelaziz Bouteflika]]
[[uk:Абделазіз Бутефліка]]
[[zh:阿布杜拉齐兹·布特弗利卡]]
