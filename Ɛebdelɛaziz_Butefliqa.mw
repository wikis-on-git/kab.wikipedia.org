{{infobox biography}}

'''Ɛebdelɛaziz Butefliqa''' (s [[taɛrabt|teɛrabt]] '''عبد العزيز بوتفليقة''', s [[Tafransist|trumit]] '''Abd El-Aziz Bouteflika''') yella d [[aselway]] n [[Lezzayer]] seg [[1999]] ar [[2019]], ilul ass [[2 meɣres]] [[1937]] di tmurt n [[Merruk]]. 
 
== Tawacult-is == 

Baba-s n Ɛebdelɛaziz Butefliqa, [[Aḥmed Butefliqa]] illul di [[Tlemsan]] di [[1891]] u yemmut ass n [[1 dujenbir]] [[1958]]. Illa meẓẓiy mi yunag ar tmurt n [[Merruk]] ar tɣiwant n [[Wejda]]. Aḥmed Butefliqa yuɣ-es snat tlawin: [[Belqayed Rabiɛa]] d [[Ɣezlawi Mansuriya]], i yellan d yemma-s n Ɛebdelɛaziz Butefliqa. Tella tesɛa yiwen n Ḥemmam di [[Wejda]]. 

Ɛebdelɛaziz Butefliqa illa d amenzu ger kuẓ (4) wayetma-s sɣur yemma-s. Wigi d Ɛebdelɣani ([[1940]]), Musṭafa ([[1953]]), Laṭifa ([[1955]]), Ɛabderraḥim ([[1956]]), d [[Saɛid Butefliqa]] ([[1958]]). Lameɛna yesɛa daɣen kraḍ (3) yessetma-s sɣur baba-s, ar tmeṭṭut tis snat Belqayed Rabiɛa. Tiki d Faṭima ([[1934]]), Yamina ([[1938]]), d Ɛica ([[1941]]).

Di ɣucṭ [[1990]], yezwej i tikkelt tamezwarut akk d [[Amal Triki]], yelli-s n [[Yaḥya Triki]], i yellan yiwen u 'diplomate' aqbur di tmurt n [[Maṣer]]. Amal Triki tettidir di '[[Paris]]', ur tesɛa ara derya akk d Ɛebdelɛaziz Butefliqa.

== ALN ==

Ɛebdelɛaziz Butefliqa yeɣra di tesnawit Abdelmumen di [[Wejda]] alama d aseggas aneggaru n 'Baccalauréat' di [[1956]]. Isyin ikcem ar ALN di [[Wejda]] ɣas akken urǧin yerfed sslaḥ di [[Dzayer]] neɣ innuɣ mgal i franṣiyen imnekcam. 

== Aneɣlaf seg 1962 ar 1978 ==

Asmi ifra traḍ, tewwi-d tmurt asarug-is, Ɛebdelɛaziz Butefliqa  ikcem-d si tlisa n [[Merruk]] u yuɣal d aneɣlaf n ilmezyen d [[addal|waddal]] deg udabu n [[Aḥmed Ben Bella|Amed Ben Bella]]. Asmi i yezzi udabu ar tama n [[Hewwari Bumedyen]] di [[19 Yunyu]] [[1965]], yuɣal Ɛebdelɛaziz Butefliqa d aneɣlaf n temsal n berra alama d lmut n Hewwari Bumedyen di [[1978]].

== Seg 1978 ar 1999 ==
Isyin Ɛebdelɛaziz Butefliqa yesɛeda azal n 20 iseggasen d iminig deg kra n tmura am [[Swis]], [[Franṣa]] d [[Tageldunt n Waɛraben Iduklen]] anda ixdem ar ugellid-is [[Cix Zayed Ben Ṣulṭan Al Nahyan|Ccix Zayed Ben Sulṭan Al Nahyan]] n imiren. Lameɛna yettruḥu yettuɣal ger timura yagi d Dzayer, la yettraju ass melmi ara d-yuɣal ar udabu. 

Di [[22 dujenbir]] [[1981]] Ɛebdelɛaziz Butefliqa iɛedda di ccreɛ af takarḍa n tedrimt, azal n 6 imelyaren n suntim, asmi yella d aneɣlaf n Huwwari Bumedyen ger [[1965]]-[[1978]]. D aselway [[Cadli Benjdid]] i t-ismenɛen imi ur isɛda ara lḥebs. D [[Senusi d Bujakji]] i yellan xedmen yid-es i kruḥen d asfel n temsalt agi n takarḍa n tedrimt, imi d nitni i sɛeddan lḥebs di Lezzayer tamanaɣt.

== Aselway seg 1999 ar 2004 == 

Yuli d aselway tikkelt tamezwarut di [[15 ybrir]] [[1999]]. Llan i iqqraen belli s lemɛiwna n iserdasen (lɛesker) n Dzayer. I wannecta imrecḥin nniḍen i sddis (6) deg-sen am [[Ḥusin At Aḥmed]], jebdent iman-nsent di tefrant n tselwit n [[1999]]. 

G tasgagt-agi teḍra [[tafsut Taberkant]] n [[2001]], iǧadarmiyen nɣan 126 imdanen g [[tmurt n leqbayel]].

== Aselway seg 2004 ar 2008 == 

Di [[8 yebrir]] [[2004]], tuɣal daɣen d tasellawt i tikkelt nniḍen  s wazal n 85% n leṣwat ɣas ulamma llan 6 imrecḥin, gar-asen [[Saɛid Seɛdi]]. Llan i iqqraen belli dima s lemɛiwna n iserdasen d servisat ibaḍniwen,

== Tamselyut, Iseddagen & Izdayen Iberraniyen ==
* [[Muḥemmed Benciku]], ''Bouteflika, une imposture algérienne'', Le Matin, 2003


[[Taggayt:Tameddurt|Butefliqa]]
[[Taggayt:Iselwayen n Dzayer|Butefliqa]]
[[Taggayt:tasertit|Butefliqa]]
