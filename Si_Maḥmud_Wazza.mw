Si Maḥmud Wazza d yiwen unaẓur ameqqran n tẓuri taqbaylit. D yiwet seg tgeǧda n uẓawan Aqbayli. 

== Tameddurt-is ==

Si Maḥmud Wazza illul deg tama n Yeγbuliyen deg At Wartiran, deg usegwas n 1924.

Deg usegwas n 1938 iṛṛuḥed ar Lzzayer tamanaγt f uḍar. Yeṭṭef lexdma deg Ben Σaknun. Di la Qasba n Lzzayer yemlal d inaẓuren am Ḥmed Meǧǧdul, Mulud Lbaḥri, Ḥaǧ Raccid, Ḥaǧ Zeṛṛuq. 

Deg usegwas n 1944 alami 1955 yella di Franca.


== Abrid-is di tẓuri ==

Yeccna deg Umaṭṭaf n teqbaylit deg usegwas n 1940 s lemɛawna n Ccix Nurdin.   

Yeccna kra n tezlatin am : Aguǧil, Jet-iyi ad γenniγ (1958), Lɛiq Tamuqrant, d waṭṭas n tezlatin n ddin ( Ameddaḥ) akw d Lla Cṛifa, Lla Yamina, Lla Zina, Ccix Nurdin. Tuγacc akw yexxdem di rradyu. Yesɛa nnig 100 n tuγac. Imeslayen n tuγac n Si Maḥmud Wazza n Ccix Nurdin akw d Aεmar Uḥadda. 

Deg 1955 yesɛedda timzizelt (le concours), irrebaḥ-i-tt. Dγa yekccem ar Rradyu n Teqbaylit. Di rradyu yekkat taǧewaqt, lefḥel, lγida i marra inaẓuren n Rradyu n Teqbaylit.

Yettiki di tedwilt "La Muḥamadya" deg fus n Ccix Lɛenqa akw d Aεmar U Yaεqub, Muḥ Akli (n At Wartilan), Aεmar Ujelwaḥ. Deg tedwilt aggi n "La Muḥamadya" ulac tullawin yettikin deg-s. Nutenti sɛant tadwilt n ccna n ddin waḥden-sent. 

Yexxdem akw d Ccix Leḥsnawi deg Franca (deg usegwas n 1944), Akli Yahyaten, Daḥman Lḥarraci, Cṛif Xeddam, Taleb Rabaḥ, Maεtub Lwennas, Lla Cṛifa, Lla Yamina, Lla Zina. Yessen daγen wiyyad am Zeṛṛuqi Σellawa.
