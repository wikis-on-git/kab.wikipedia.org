'''Si Maḥmud Wazza''' d yiwen unaẓur ameqqran n tẓuri taqbaylit. D yiwet seg tgeǧda n uẓawan Aqbayli. 

== Tameddurt-is ==

Si Maḥmud Wazza illul deg tama n [[Iɣbuliyen|Yeγbuliyen]] deg [[At Wartiran]], deg usegwas n 1924.

Deg usegwas n 1938 iṛṛuḥed ar Lzzayer tamanaγt f uḍar. Yeṭṭef lexdma deg Ben Σaknun. Di la Qasba n Lzzayer yemlal d inaẓuren am [[Ḥmed Meǧǧdul]], [[Mulud Lbaḥri]], [[Ḥaǧ Racid]], [[Ḥaǧ Zerruq]]. 

Deg useggwas n 1944 alami 1955 yella di [[Fransa]].


== Abrid-is di tẓuri ==

Yeccna deg Umaṭṭaf n teqbaylit deg usegwas n 1940 s lemɛawna n Ccix Nurdin.   

Yeccna kra n tezlatin am : Aguǧil, Jet-iyi ad γenniγ (1958), Lɛiq Tamuqrant, d waṭṭas n tezlatin n ddin ([[Ameddaḥ]]) akw d [[Lla Cṛifa]], [[Lla Yamina]], [[Lla Zina]], [[Ccix Nurdin]]. Yesɛa nnig 100 n tuγac. Imeslayen n tuγac-is n Ccix Nurdin akw d [[Aεmar Uḥadda]]. 

Deg 1955 yesɛedda timzizelt (le concours), irrebaḥ-i-tt. Dγa yekccem ar Rradyu n Teqbaylit. Di rradyu yekkat taǧewaqt, lefḥel, lγida i marra inaẓuren n Rradyu n Teqbaylit.

Yettiki di tedwilt "La Muḥamadya" deg fus n Ccix Lɛenqa akw d [[Aεmar U Yaεqub]], [[Muḥ Akli]] (n At Wartilan), [[Aεmar Ujelwaḥ]]. Deg tedwilt aggi n "La Muḥamadya" ulac tullawin yettikin deg-s. Nutenti sɛant tadwilt n ccna n ddin waḥden-sent. 

Yexxdem akw d [[Ccix Leḥsnawi]] deg [[Fransa]] (deg usegwas n 1944), [[Akli Yahyaten]], [[Daḥman Lḥarraci]], [[Cṛif Xeddam]], [[Ṭaleb Rabaḥ]], [[Maεṭub Lwennas]], [[Lla Cṛifa]], [[Lla Yamina]], [[Lla Zina]]. Yessen daγen wiyyad am [[Zerruqi Σellawa]].

[[Category:Anaẓur]][[Category:Tameddurt]][[Category:Acennay]]
