[[Image:Mark Zuckerberg CEO Facebook.jpg|thumb|right|Mark Zuckerberg deg Paris deg useggas 2008.]]
'''Mark Elliot Zuckerberg''' ilul ass n 14 mayu deg [[Dobbs Ferry]] (tamnaḍt n [[Westcher]] I d-yezgan deg [[New York]]), seg yiwet n twacult tuwdayt tamarikanit, imawlan-is i sin yid-sen d imejjayen, gma-s mazal-it deg tseddawit n Harvard. D [[asenselkam]] (informaticien), yerna d aɣella n tkebbanit (chef d’entreprise), d netta daɣen i yeṭṭfen amkan ameqqran deg usmel n [[Internet]] n [[Aẓeṭṭa imetti|uẓeṭṭa imetti]] n Facebook.

Σla ḥsab n umsizwer n [[Fobes]] 2008 n sεayat timeqqranin n umaḍal, sεaya n Mark Zuckerberg tewweḍ ɣer 1,5 imelyaren idularen. 23 iseggasen deg leεmer-is, yewwi azwel (titre) n ilemẓi amerkanti yakk deg umaḍal.

Imi yella d anelmad deg tesdawit n [[Havard]], tusa-yas-d tikti ad d-yesker yiwen uẓeṭṭa imetti I yinelmaden, dɣa yessihel-d (programmer) deg texxamt-is taseddawit talɣa tamenzut n Facebook, i d-yessuffeɣ deg useggas n 2004. Cciεa yewwi-tt imir-nni yakan ɣur inelmaden n tseddawit, dɣa drus kan akka n wakud sseqdacen-t iɣerbazen nniḍen, send (uqbel) ad d-yeffeɣ i medden irkelli. Deg 2007, Facebook yuɣal d asmel wis-7 ɣer wacu i d-rezzun medden s tuget, dɣa takebbanit tessaweḍ ɣer 15 imelyaren idularen. Mark Zuckerberg ɣur-s 20% deg imuren n tkebbanit.

Σla ḥsab n uɣmis n [[Wall Street]], deg mayu 2009, yiwen imsefti arusi yessumer-d (proposer) 200 imelyan idularen I waken ad yessiweḍ ihri (capital) n tkebbanit ɣer 10 imelyaren idularen, dacu kan yecreḍ ad yesεu amkan deg usqamu n tedbelt (conseil d’administration). Maca Mark Zuckerberg yugi, acku netta yenna ur iqebbel ala isumar ara s-d-yernun deg cciεa i uẓeṭṭa-ines imetti. 

Deg umsizwer n yimdanen i yesεan afud deg umaḍal, i texdem tesɣunt [[Time]] deg 2008, yewwi amkan wis-52.

[[ar:مارك زوكربيرج]]
[[cs:Mark Zuckerberg]]
[[da:Mark Zuckerberg]]
[[de:Mark Zuckerberg]]
[[en:Mark Zuckerberg]]
[[es:Mark Zuckerberg]]
[[fa:مارک زوکربرگ]]
[[fi:Mark Zuckerberg]]
[[fr:Mark Zuckerberg]]
[[he:מארק צוקרברג]]
[[hr:Mark Zuckerberg]]
[[id:Mark Zuckerberg]]
[[it:Mark Zuckerberg]]
[[ja:マーク・ザッカーバーグ]]
[[ml:മാര്‍ക്ക് സുക്കര്‍ബര്‍ഗ്]]
[[ms:Mark Zuckerberg]]
[[nl:Mark Zuckerberg]]
[[no:Mark Zuckerberg]]
[[pl:Mark Zuckerberg]]
[[pt:Mark Zuckerberg]]
[[ru:Цукерберг, Марк]]
[[sr:Марк Закерберг]]
[[sv:Mark Zuckerberg]]
[[tr:Mark Zuckerberg]]
[[vi:Mark Zuckerberg]]
