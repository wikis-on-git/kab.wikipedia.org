{{Infobox biography}}
'''Ǧebran Xalil Ǧebran''' (s [[taɛrabt]] : جبران خليل جبران) d amyaru alubnani, yella d amedyaz, d ameklaw ; ilul ass n 06 deg yennayer 1883 di Bacari ([[Lubnan]]), yemmut ass n 10 deg yebrir 1931 di [[New York]] ; yura s taɛrabt d tneglizit maca yettwassen ugar s udlis-is Nnbi i yura  s tneglizit deg useggas 1923.

Xalil Ǧebran yella d amasiḥi, iɛac acemma deg Tuṛuft, maca tuget n tudert-is tɛedda di Marikan. Ma deg tira ayen iss i d-yufrar d tiktiwin-is yettnadin dima ɣef tlelli d umaynut akked tuffɣa si “leqwanen ireṣṣan”, seg wayen icudden ɣer ddin d kra n wansayen iqbuṛen i yessenqed deg idrisen-is ; yuɣ lḥal d ayen i yeǧǧan adabu  aɛetmani deg lawan-nni ad s-yesserɣ adlis-is Tirwiḥin timɛaṣiyin, di Beyrut, gar medden, akken ara yexḍu i ubrid i d-yewwi, maca netta ikemmel kan armi d-yeǧǧa lexyar deg tsekla tamaḍlant.

« M'ara yettaru Xalil Ǧebran, tikwal ad s-t-iniḍ ireggel ɣef tilawt neɣ ur d-yecliɛ ara di tmeẓla (logique), amedya deg yixef anda i d-yettmeslay ɣef « yiman-is yebḍan ɣef sebɛa » neɣ sebɛa tneffutin-is (my seven shelves)...  netta, nemgal, abrid-ayi anigilew (surréél)   i d-yewwi, d win i d allal iss i yeqqaz deg tikta-s, ɣas akken taɣara-s temgarad acemma ɣef tid ssmersen yemyura nniḍen n tallit-is i yeddan d waḍu-nni aseklan amaynu di tazwara n lqern-a i ɣ-yeǧǧan.»<ref>Si tezwert n tsuqilt n Umeslub (the madman), sɣur samir Tighzert.</ref>

==Ayen yura==
'''S taɛrabt'''
* 1905- Awal ɣef tẓuri n uẓawan, 
* 1904- Tirwiḥin timɛaṣiyin, tullisin
* 1906- Tislatin iɣeẓran, iḍriesen
* 1912- Afriwen yettmerẓan, ungal
* 1914- Seg imeṭṭi ɣer ucmumeḥ, iḍrisen
* 1919- Tiseglay
* Ammud meqqren tmedyazt
'''
'''S tneglizit'''''
* 1918- Ameslub, iḍrisen (yella s teqbaylit, sql sɣur Samir Tighzert)
* 1920- Win tt-id-yebdan
* 1923- Nnbi, iḍrisen (yella s teqbaylit, sql sɣur Hocine Louni)
* 1926- Ijdi d urebrub
* 1927- Tagelda n usugen
* 1928- Yasuɛ, mmi-s n wemdan.
* 1931- Rebbi n wakal


















[[Taggayt:Amaru|Ǧebran]]
Tizmilin :
