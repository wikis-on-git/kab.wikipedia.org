[[Tugna:Nizar qabbani 01.jpg|thumb|Nizar Qebbani di 1998]]
'''Nizar Qebbani''' (s taεrabt نـزار قـبـّانـي ) d amedyaz [[surya|asuri]]. Ilul assn n 21 deg meɣres 1923 di Ssaɣur i d-yezgan di [[Dimacq]], yemmut ass n 30 yebri 1998, di [[London|London]], tamanaɣt tabriṭanit. D yiwen seg imedyazen iziten imeqqranen n tutlayt taεrabt. Deg tudert-is yeɣra deg izerfan, maca yexdem d anmahal di tmura yemgaraden armi yeṭṭaxer deg useggas 1966. Yettwassen s tutlayt-is tasehlant i ifehhem yal yiwen ulamma s taεrabt taseklant i yettaru ; maca ɣas akken, ccbaḥa n wawal-is d tugniwin yesseqdac d ayen ifazen akk ar assa, ladɣa m’ara ten-tiɣer yiwen s taεrabt neɣ ad sen-tisel yettini-tent-id. Yebda yettaru seg wasmi yesεa 16 isaggasen di leεmer-is, syin mi yesεa 21, deg useggas 1944, i yessufeɣ-d ammud-is amezwaru iwumi isemma : Tenna-yi-d txemrit. Syin yerna-d aṭas n wammuden-iḍen d yedlisen n tesrit. Yuɣ lḥal aṭas icennayen i yeddmen i yeddmen isefra-s cnan-ten ama zik, am [[Σebd Lḥalim Ḥafeḍ]] deg taɣect “qari’at alf-finǧan” ; am d wid n tura am [[Majda Rrumi]] deg taɣect Kalimat( awalen).

Isental n Nizar Qebbani tezzin ugar ɣef tayri ideg yessen ad ifeṣṣel, maca iwet daɣen ɣef izerfan n tmeṭṭut segmi temmut uletma-s i yenɣan iman-is ; am akken yura daɣen ɣef tsertit d kra isental imestiyen, dɣa yella yiwen usefru mucaεen iwumi qqaren : ''Aɣrum d usebsi d wayyur'' i s-d-yessusen iɣeblan. « Asefru-ya di tilawt aṭas i t-yerran ɣer tutlayin-nsen seg wakken ameskar iwet-d deg-s s leqseḥ deg yir tikli i d-wwin Waεraben d yimslelmen s umata i yeṭṭfen ala deg wansayen iqburen akken bɣun ilin, rnan zzin s uεrur i tɣerma mi d-lhan ala d ddin. Asmi t-yura ssawḍen armi t-sbedden ɣer teɣdemt, yuɣ lḥal amedyaz-a yella icaε belli d arnaflas  i yella ; ma deg uparlman n tmurt-is kkren-d ula d wid i d-yessutren ad s-kksen tiɣelnit tasurit (nationalité), maca ur teffiɣ ara akken. »
Yenna :
{{Citation bloc|Anwa facal, neɣ anefsuy;<br />
I ɣ-izeddɣen yal ma teflali-d tafat;<br />
Imi tiẓerbiyin... d luluf n tqecwalin...;<br />
Lkisan n latay, d igerdan, zerεen di tɣaltin;<br />
Di tmurt-iw;<br />
Anda ttrun wat nneyya;<br />
Ttẓallan;<br />
Zennun;<br />
Ttεicen s lettkal;<br />
Segmi ttεicen s lettkal;<br />
Rennun ssawalen i wayyur :;<br />
Ay ayyur,;<br />
A taεwint n lwizz;<br />
D usebsi d yiḍes;<br />
Ay illu n rrxam iεellqen;<br />
A taɣawsa ur nettwaman;<br />	
Ili-yaɣ d agazu n lwizz deg Usammar;<br />
I imlyan n wid ur nettḥulfu s kra;<ref>{{Ouvrage | langue = | prénom1 = | nom1 = | auteur = Nizar Qebbani | traducteur = Samir Tighzert | titre = Aɣrum d usebsi d wayyur | sous-titre = | numéro d'édition = | éditeur = Timuɣliwin | lieu = | année = | pages totales = | passage = | lire en ligne = }}</ref>.}}

== Ayen yura ==
'''Ammuden'''
* Tenna-yi-d txemrit, 1944
* Temẓi n yif, 1948
* Samba, 1949
* Kemm inu,1950
* Isefra, 1956
* Taḥbibt-iw, 1961
* Unuɣ s wawalen, 1999
* Ussan n tmeṭṭut ur d-necliε di kra, 1968
* Isefra iweḥciyen, 1970
* Adlis n tayri, 1970
* Meyya tbratin n tayri, 1970
* Isefra yeffɣen i usaḍuf, 1972
* Ḥemmleɣ-kem, ḥemmleɣ-kem, ayen nniḍen ad d-yas, 1978
* I Beyrut tawtemt akked tayri-w, 1978
* Yal aseggas tezgiḍ d taḥbibt-iw, 1978
* Ad d-cehhdɣ belli ula d tameṭṭut, 1979
* Ussan uffiren n Baheyya tamaṣrit,1979 
* 



Taɣbalut Ablug n Samir Tighzert[http://samirtighzertsteqbaylit.unblog.fr/2017/08/11/a%C9%A3rum-d-usebsi-d-wayyurd-tasuqilt/ /Timuɣliwin]
