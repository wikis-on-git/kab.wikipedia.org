[[Tugna:Human-Hands-Back-Front.jpg|thumb|Tama n zdat d deffir n ufus ayfus]]
'''Afus''' d agman (organe) gar yegmanen n [[Amdan|wemdan]], yezga-d deg taggara n [[Iɣil|yiɣil]]. Yal amdan ɣur-s sin (2) n yifassen, '''afus ayfus''' akked '''ufus aẓelmaḍ''', yal afus ɣur-s semmus (5) n [[Aḍad|yiḍudan]], s yessen yezmer umdan ad yeg aṭas n tigawin (ad yeṭṭef, ad yaru ...) neɣ ad yemmeslay (tutlayt n usekni). Afus d allal yesɛan azal ameqran ɣer wemdan.

==Tamawalt==
Addad amaruz : Ufus<br>
Asget : Ifassen

==Aseqdec==
Yesseqdac umdan ifassen-is aṭas deg tudert-is n yal ass, gar tigawin i yezmer ad yeg ufus : Arfad n tɣawsiwin (tudma), tuṭfa, tira, aktili, učči, atg. 

==Aglam n ufus==
[[File:Human palm with numbers.jpg|upright|thumb|Afus aẓelmaḍ]]
Afus d aḥric aneggaru deg yiɣil, deg-s tidikelt, ɣur-s cudden-d semmus (5) n yiḍudan :<br>
# Adebbuz
# Uskin : Yezga-d gar udebbuz d uḍad ameqran
# Aḍad ameqran : D netta i d ameqran akk gar yiḍudan.
# Warisem : Yezga-d gar uḍad ameqran d umeẓyan.
# Aḍad ameẓyan : D netta i d ameẓyan akk gar yiḍudan.

==Taɣessa (Squelette)==
Afus n umdan amengaḍ (adulte) ɣur-s snat n tmarwin ṣa (27) n yiɣsan, bḍan ɣef kraḍ (3) n yeḥricen : acaṛuf, timceḍt n ufus akked tɣessa n yiḍudan.<br>
Acaṛuf ɣur-s ṭam (8) n yiɣsan imeẓyanen, timceḍt n ufus ɣur-s semmus (5) n yiɣsan ma d taɣessa n yiḍudan ɣur-s mraw kuẓ (14) n yiɣsan iɣezfanen.

[[File:Hand-bone animation.gif|thumb|upright|center|Unuɣ ittembiwilen n yiɣsan n ufus]]

==Tigeltyam (Muscles)==
[[File:Gray427.png|thumb|upright|right|Tigeltyam n ufus aẓelmaḍ]]
[[File:Hand anatomy.jpg|thumb|upright|right|Idedden n ufus aẓelmaḍ]]
Afus ɣur-s seg yiwwet n tama, snat n tmarwin yiwwen (21) n '''tgeltyam tummasin''' (muscles essentiels). Seg tama nniḍen, llan yidedden (tendons) n mraw semmus (15) n '''tgeltyam tisnawanin''' (muscles secondaires).

[[Taggayt:Tafekka talsant]]
