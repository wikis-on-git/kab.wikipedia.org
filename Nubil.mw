'''Nubil''' yella d agellid n udrum n yijbalen deg temnaḍt n [[Ṣur Lɣezlan|Sur lɣezlan]] deg [[tubiret]] n wass-a yedder di tasut tis kraḍ ardekal talalit n umeɣlal [[Ɛisa]] , nnan-d fella-s yella d agellid akk i yǧehden deg wakud-is .

== Tudert-ines ==
Nubil yella d agellid [[Imaziɣen|amaziɣ]] yesnen [[Talatint|talatinit]] , ssawalen-as kra agellid yettwarumenen ( bɣan ad d-inin yedder tudert n urumani xas akken ur yelli ara akenni , ahat tettunefka-as tɣelnawt tarumanit ) , yella d [[Tamasiḥit|amasiḥi]] llant snat n taktiwin ɣef [[Ajjed|wajjed]]-ines : 

* Kra nnan-d fella-s belli yella d adunati , yekcem ajjed n wid yemgaraden d yirumanyen ikatulikiyen . Wigi cudden ifukal-nsen ɣer wajjed n dderya-s imi kra ttamnen s tkatulikit wiyaḍ s tdunatin . 
* Kra nniḍen nnan-d fella-s belli yella d amasiḥi akatuliki akka am yirumaniyen ,Ula d  wigi cudden ifukal-nsen ɣer wajjed n warraw-is ( Zammak , [[Firmus]] , [[Ǧildun]] , [[Tageldunt Kirya|Kirya]] , Mazukan , Mazisil d Diyus , qqaren belli d awrat id-werten asɣan seg baba-tsen , afukal wis sin-nsen , d timezgida i yettwabnan ɣef yisem-is netta d tmeṭṭut-is tunṣibt [[Nunika]] ( Munika deg talɣiwin nniḍen ) i deg id-ufan [[Amidag arumi|amidag]] akatuliki .

Akken yebɣu Nubil yeṭṭef deg kra n wansayen iqburen i yellan ɣer yimaziɣen , akka am uzwaǧ d waṭas n tulawin , imi imaziɣen n zik nni llan ttezwaǧen d wugar n yiwet n tmeṭṭut d ayen i tugi tmezgida tarumanit takatulikit , ihi xas akken yettwabellez maca ur yebri ara i tulawin-is ( tameṭṭut-is tagejdant d Munika ) , Nubil ggten ɣur-s [[Taklit|taklitin]] d tmeɛcuqin-is , kra rbant-d seg-s maca ur llin ara d unṣiben imi ur yesteɛref ara akk yis-sen , ur ɣ-d-wwiḍen ara yismawen-nsen ɣer-neɣ , ihi abellez-nni yella-d s yisem kan .

Yemmut  Nubil deg wazemz ur neẓri ara melmi-t , mi akken yettmettat d mmi-s Sammak i yeṭṭfen anbaḍ , maca yenɣa-t gma-s [[Firmus]] imi yedda d yirumaniyen , qqaren-d yimusnawen n umezruy belli yemmut mi akken yebda yimenɣi n Firmus . maca awal-agi ur yesɛi ara ifukal i yǧehden imi imenɣi n Firmus yebda ardekal lmut n Nubil , imi d-yeǧǧa adrim meqqren deffir-s yil yiwen seg warraw-is yella yebɣa ad ten-yesselḥu akken yebɣa .

=== arraws-is ===
yesɛa-d Nubil ṣa n warrac unṣiben seg tulawin-is ( kra nnan-d akken belli seddis imezzwura llan d arraw n yiwet " Munika " anagar Zammak d mmi-s n tmeṭṭut n baba-tsen " , usan-d akk deg tfelwit n yismawen-agi : 
{| class="wikitable"
|+
!Arraw
!Aẓar n yisem 
!Abrid n wajjed
!lextyar mi tekker tegrawla n Firmus
|-
|Sammak 
|amaziɣ ( alibi ) 
|ur t-nessin ara "?"
|(yettwanɣa send tagrawla )
|-
|Firmus 
|alatini 
|tadunatit
|agrawliw
|-
|Ǧildun
|amaziɣ ( alibi )
|tadunatit 
|idis arumani
|-
|Mazukan 
|amaziɣ ( alibi )
|ur t-nessin ara "?"
|Agrawliw 
|-
|Mazisil
|amaziɣ ( alibi )
|takatulikit 
|Agrawliw syin yedda d yirumaniyen . 
|-
|Diyus
|alatini
|ur t-nessin ara "?"
|Agrawliw
|-
|Kirya
|agrigi
|ur t-nessin ara "?"
|Tagrawliwt
|}
'''''Arraw n Nubil mi tekker tegrawla n Firmus .'''''
