{{Databox}}
'''Ass n ugerrum Valentin''' neɣ '''Ass n tayri''' d asfugel [[tamasiḥit|akrityan]] sfuggulen-t deg wass n [[14 fuṛaṛ]] s unect (ɛla ḥsab) [[takrityant tutrimt|tmezdayt tutrimt]] neɣ deg wass n [[6 yulyu]] s unect n [[takrityant tasemrant|tmezdayt tasemrant]], anda sfuggulen s usmekti n [[Agerrum Valentin|ugerrum Valentin]] yakk d [[tayri]] d [[tawernant|twernant]], anda irmerriyen ssenfaliyen-d s tayri yellan gar-asen s tuzna n tebratin neɣ n ijeǧǧigen.

=Tafaska n Mass Valentin =

[[File:Valentines Day Chocolates from 2005.jpg|left|thumb|]]
[[File:Rozen.jpg|left|thumb|]]
"Di tazwara n [[ajjed|wesɣan]] [[Tamasiḥit|akrityan]], dɣa ur-id (werɛad) ur uɣalent tmura n Uruppa d tikritiyin yakk, Amenkad [[Claudius II]] ur nra ara (ur nḥemmel ara) ikritiyen rnu yebɣa ad yegdel arcal i wakken akken ad ugten yirgazen ara yettekkin deg yimsenɣiyen, yesla s wayen ixeddem ugerrum Valentin imi ireccel (yessezwaǧ) ikritiyen. Dɣa yefka-d aɣtas ad tegren ɣer [[aɣzu|weɣzu]] (lḥebs).<br/>
Deg weɣzu, Valentin yugi ad as-yanez i Umenkad Claudius II. Dinna yemlal d yelli-s n umagaẓ (uɛessas) n weɣz «Julia» i d-ilulen d taderɣalt. Seg wass mi i yekcem ɣer weɣzu, Valentin d Julia uɣalen d imddukal n wul d tasa. Netta igellem-as-d amaḍal d tudert amek i han, imi nettat ur tsekked ara, ma nettat tettawi-yas-id učči ɣer weɣzu. Akken armi d yiwen n yiḍ. Iḍ-nni teḍra-d temkerra: Qqaren-d Valentin iwala tafat d tazeggaɣt am yilizeq seg ṭṭaq n weɣzu, ma d Julya yuɣalen tettwali, tessuɣ: " Dayen, tura ttwaliɣ ! Ttwaliɣ amaḍal akken i yi-t-id tgellmeḍ!!".

"Ihi taluft tewweḍ s ameẓẓuɣ n Umenkad umi ur yugeẓ ara waya (ur yeɛǧib ara lḥal). Imir-nni ya yefka-d aɣtas ad t-nɣen. Ass-nni aneggaru n tudert-is, send macad t-nɣan isebdaden iṛumanen, sgezwen agerbuz-is (Valentin) s tiyitiwin, taggara gezmen-as aqeṛṛu-ines deg ubrid n Flaminia, de wass ass n [[14 deg fuṛaṛ]] [[269]].

"Seg wass-nni, tuɣal twacult n Julya d takritit akken ad refden ixf n Valentin deg tmulla. Qqaren-d diɣen teẓẓa Julya aseklu n [[isiɣid]] ɣer tama n uẓekka n Valentin. Seg yimir. tuɣal useklu yisiɣid d azamul n tayri.

== Ansayen n usfugel ==

== Ass n tayri deg kra n tmura ==

== Amgarad amasɣan ==

== Ẓeṛ daɣen ==
[[Taggayt:Tifaskiwin]]
