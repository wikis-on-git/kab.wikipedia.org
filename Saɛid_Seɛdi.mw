'''Saɛid Saɛdi''', d duktur akk-d aselway n ''[[Agraw i Yedles d Tugdut|Wegraw i Yedles d Tugdut]]'' (RCD), ilul-ed deg [[26 ctember]] [[1947]] deg taddart n [[Aɣrib]], deg leǧwahi n temdint n  ''[[Iɛezzugen|ɛzazga]]''. Netta i d-xelqen tuddsa tamezwarut n izerfan n yimdanen deg [[Dzayer|Ledzayer]]; anabad n Ledzayer iḥekm-ed fell-as s lḥebs ɣef irmad isertayen-is uqbel n tasellulit n Ledzayer. 


1989 Saɛid Saɛdi,  mbeɛd tasellulit n wenbad n Ledzayer g 1980 seddaw [[Chadli Benjedid|Benjdid]], ixeleq-ed ''Agraw i Yedles d Tugdut'' (RCD); akabar asertay i sɛan am aɣawas tadukli n Ledzayer seddaw n tuktuyt n yedles akk-d tugdut.

''Agraw i Yedles d Tugdut'' (RCD) yemxallaf-ed ɣef ''Tirni n Iɣallen Inemlayen'' (FFS) n [[Ḥusin At Ḥmed|Ait Aḥmed]] imi iherder-ed s lɛinani ɣef izerfan n wegdud amaziɣ, ɣas akken i sin llan d Izwawen si izuran akk-d akbal n tdukla-nsen deg tamurt n izwawen i g-yettekan, iban-ed daɣen am yewin n ukabar n tanmegla s tammaɣt taquran mgal atsekki n l “FIS”, yewit n tajmaɛt n tagmat n yinsleman yebɣan ad hermen tugdut deg Lezdayer, deg tudert tasertit n tmurt.

Ibrir 1999, Saɛid Saɛdi, am Ait Ahmed,  ikeccem-ed am amankad deg tafrant n teselwit, lameɛna imi arac ameqran n lɣaci ẓran belli takennatt i tella, ijebd-ed tanekda-ines, netta akk-d xemsa n imalwayen niḍen azal n 16 n teswiɛin uqbel n tagara n tefrant; deg April 15, [[Ɛebdelɛaziz Butefliqa|Abdelaziz Boutefliqa]] weḥdes kan i d-yeqqim deg tazla ɣef teselwit.

Deg ussan-agi ''Agraw i Yedles d Tugdut'' (RCD), ''Tirni n Iɣallen Inemlayen'' (FFS), akk-d ''Amussu i Tmanit n Tmurt'' (MAK) n [[Ferḥat Mehenni]], akabar asertay iban-ed di tefsut taberkant (d amussu ikkaten s webrid n talwit akken ad isiwed ar timanit n tmurt n leqbayel), llan tlata n ikabaren isertiyen i sɛan ccan deg Tamurt n Izwawen.

==Tamselyut==
*http://www.rcd-algerie.org/index.php?id_rubrique=23

[[Taggayt:Tameddurt]]

[[ar:السعيد سعدي]]
[[ca:Saïd Sadi]]
[[en:Saïd Sadi]]
[[es:Saïd Saadi]]
[[fr:Saïd Saadi]]
[[pl:Saïd Sadi]]
[[ru:Сади, Саид]]
