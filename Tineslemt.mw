[[Tugna:Islam percentage by country.png|350px|thumb|Tineslemt deg umaḍal.]] 
'''Tineslemt''' d ding ideg ttamnen yinselmen belli [[Rebbi|Yakuc]] neɣ [[Rebbi]] d yiwen, ur yesɛi acrik. D Netta i d-ixelqen akk ameɣra[[Rebbi|,]], ala[[Rebbi|n]]Netta i yestahellen ad yettwaɛbed. 

Deg laxert, wid i yumnen s-yes, gan ayen i yefreḍ fell-asen ad aten-iger ɣer ljennet, ma d wid ur yuminen s-yes, ɛsant ad aten-iger ɣer jahennama. Deg Tineslemt, Rebbi ixleq-d Lmalaykat seg tafat, Leǧnun seg tmes, amdan seg wakal. Yuzen imazanen (''les messagers'') ɣur medden akken ad amnen s yes ad rnun ad at-ɛebden s wayen isen-id icareɛ d wayen id-asen d-mlen imazanen-is. Deg Tineslemt amazan (Rrasul) aneggaru i d-iceggaɛ [[Rebbi]] d [[Muḥemmed]].

Isem n yemdanen i yettamnen s Tineslemt , Inselmen. Inselmen ɣur-sen 5 n tamara:

* [[Ecchada]].
* [[Taẓallit]].
* [[Ezzakat]].
* [[Remḍan]].
* [[Elḥeǧǧ]].

Deg Tineslemt, yella yiwen wedlis : [[Leqran]]: D adlis id yessuder Rebbi ɣef umazan [[Muḥemmed]]. Yella daɣen [[Lḥadit]]: D imeslayen, igiten, neɣ ayen ɣef i yessusem (Aprobations)[[Muḥemmed]]. Inselmen ttamnen belli [[Abenjil|Injil]] d [[Turat]] ttubeddlen, wer qqimmen amek i ten-id yuzen Rebbi.

== Ifurkawen == 

=== Ssunna ===

65–75% seg inselmen d Ssunna.

* Ttamnen belli i iḥekmen af inselmen, [[lxalif]], ilaq ad yili d aɛrab seg teqbilt n qureyc. Akk lxulafa ɣur-sen d uzrifen. Kra seg-sen ur steɛrifen ara s lxilafa n iɛetmaniyen axaṭer mači d aɛraben. Seg-wasmi temmut ddewla n iɛetmaniyen ssunna ha-ten mebla Xalif, llan kra i iɛerḍen ad uɣalen Xalif lameɛna ur zmiren ara.
* Ttrajun [[Lmehdi]] akken ad yettnaɣ amgal d [[deǧǧal]] s lemɛiwna n [[Ɛisa]]. Deǧǧal d awaɣzen ɣur-s yiwen tiṭ kan, yittidir g tigzirt g tama n tmurt n waɛraben. Yettraju assireg n rebbi akken ad yeffeɣ.
* Imaturidiyen d icɛaryien ttamnen belli ur nezmir ara ad nessen amek yettwaxdem rebbi, lameɛna isalafiyen ɣur-sen rebbi yesɛa tafekka s igmanen am aqerruy, ifassen u iḍaren.

=== Cciɛa ===

10–13% seg inselmen d Cciɛa.

* Ttamnen belli i iḥekmen af inselmen, [[limam]], ilaq ad yili seg wat wexxam n muḥemmed: twacult-is, tarwa ines. S teɛrabt : ahl lbeyt.  
* Llan i yettamnen belli llan 12 imam, nniḍen 5.
* Ttamnen belli lmehdi yusa-d yagi, d limam aneggaru, ilul-d 600 iseggasen aya, aha-t g tuffra yettraju tuffɣa n [[deǧǧal]].

=== Ibaḍiyen ===

~1% seg inselmen d Ibaḍiyen.

* Mkull yiwen yezmer ad yeḥkem af inselmen, ur ilaq ara ad yili d aɛrab neɣ seg tarwa n muḥemmed.
* Am ssunna, Ttrajun [[Lmehdi]] akken ad yettnaɣ amgal d [[dejjal]].

=== Aḥmadiyya === 

~1% seg inselmen d Aḥmadiyya.

* Ttamnen belli [[Mirza Ɣulam Aḥmed]] d lmehdi u netta daɣen [[Ɛisa]].
* Dejjal ɣur-sen yir imdanen mači d awaɣzen.

=== Nation of Islam === 
* Ttamnen belli [[Wallace Fard Muhammad]] d lmehdi, netta yura adlis nniḍen beɛd leqran.

==Tisuqilin n Leqran s tutlayt Tamaziɣt==

* [http://www.freemorocco.com/tamkardit-library/Elqur-an_s_Tamazight_Taqbaylit.pdf Ɣer Tamaziɣt Taqbaylit s usekkil Aɛrab]

* [http://www.freemorocco.com/tamkardit-library/lexique_religieux_berbere_traduction_coran_amawal_ujjid.pdf Ɣer Tamaziɣt Taqbaylit s usekkil Alatin] 

* [http://www.freemorocco.com/tamkardit-library/El-quraan_s_Tamazight_al-qoraan_bi_al_amazighiya_Koran_in_Berber.pdf Ɣer Tmaziɣt Tacelḥit]

{{Awitayamuslim}}
{{UdmaweninselmenAzgenakud}}
{{Inabiyen}}

[[Taggayt:Ajjed]]
