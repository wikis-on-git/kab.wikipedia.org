{{Automatic taxobox}}

''''Timsennent''' (tuttwasemma: '''Timerqemt'''), ([[Assaɣ usnan]]: ''Carduelis carduelis'') d [[aylal]] meẓẓiyen seg [[tafesna|tfesna]] n [[agṭiṭ|igṭaṭ]] d [[tawacult (tasnudert)|twacult]] n [[Tibenferriwin|tbenferriwin]], Yettidir seg [[Uruppa n umalu]] ar [[Sibirya]] u seg [[Tafriqt n ugafa]] ar [[Asya talemmast]] yerna yettusekcem ar waṭas n yidgan deg tegnit am [[Ustralya]] d tmura n [[Tamrikt n Wenẓul|Temrikt n Wenẓul]], [[Tasartut n tesnudert|Tettusismel]] deg 
[[Tiddukla tagreɣlant i taggaẓt n tgama]] d akken-it d [[talmest ur tettwaggez]] 


== Učči ==
Deg wučči-ynes tegguni ɣef [[ifes|yifsan]] n [[Imɣi imezgi|yimɣan imegziyen]] am yifsan n [[absis|ubsis]] d [[asennan n yemɣi|isennanen]] d kra n [[igumma]]

== Aglam ==
[[Tugna:Two_European_Goldfinches_on_a_Sunflower.JPG|thumb|250px|[[Awtem]] (s deffir) d [[tawtemt|tewtemt]] (ar zdat) bedden deg ujeǧǧig n [[Mager Iṭij|urek]] akken yella wemgarad deg tizweɣt n [[anyir|wenyir]] gar-asen]]

[[Tiddi (tusnakt)|Addud]] n Timsennent d win igan gar n 12 ar 13 cm, [[Afriw|Afriwen-is]] mara ldin ttilin gar n 21 ar 25 cm, [[azuk|azuk-is]] gar n 14 ar 19 g, Timsennent d aylan iẓlin (icebḥen) s waṭas, [[udem]]-is d azeggaɣ s uqerru d aberkan. S sin n wafriwen d iberkanen yal yiwen dges azawag d awraɣ

==Taɣect d ccna==

==Tamezduɣt==
Timerqemt tettidir deg laxla, anida llan yimɣan yerxan am useɛluǧ n tɣeddiwt d umadaɣ. Tḥemmel daɣen zṛubat n tebḥirin d yiran n iberdan, tiregwa n waman. <br/>

Tazdelt-is, tetteg ɣef tseḍwa yerxan, tama n yimɣan yessefruruyen absis. Daymi tḥemmel ad tezzi deg yimukan yezgan d lbur.

==Tikli==

Timreqmin ttidirent d tifregtin; ttafgent akken, ttrusunt akken. Anida yella ubsis dlant fell-as. D tifregtin daɣen i ttinigent, seg temnaḍt ɣer tayeḍ. Ttɣimint akken lwaḥid alama d tafsut. Imir ad bḍunt d tiyugiwin. Yal awtem d tewtemt ad ddukklen deg sin akken ad sefrurxen. D tawtemt i ibennun tazdelt; awtem izegg-as-d kan lmendad, yettarra lemcaḍ fell-as. Melmi i frurxent tmellalin, i sin yid-sen seččayen isefraraxen-nsen. Jmiɛ i d-gemmren absis, jmiɛ i t-seččayen i tarwa-nsen.

==Učči==
[[File:European Goldfinch on Spear Thistle.jpg|thumb|150px|Učči n tmerqemt.]]

Timerqemt, tḥemmel ugar n lḥebb yettilin deg txeddacin n yilɣan n tɣeddiwt. Aqamum-is ubrin yebbeẓ, iwulem i lqeḍ d usenser n ubsis yeffren deg txeddacin n yimɣan d tfeɣwa d yizumbiyen. 

==Asefrurex==
[[File:Stieglitzgelege.jpg|thumb|150x150px|Timellalin n tmerqemt.]]
[[File:Goldfinch nesting444.jpg|thumb|150x150px|Tazdelt n tewtemt.]]

Tawtemt tbennu tazdelt-is ɣef useklu. Tetteg-itt d tameẓẓyant. Teggar-itt s wadal n waman d yimɣan lewwaɣen; ussu-ines d rric aleqqaq neɣ d taduḍt n wulli. Mi turew tasartut-is (4 ar 5 tmellalin, recment s yini imiwriɣ), ad tezdel fell-as. Azdal, ittekk seg 12 ar 14 n wussan. Ad teqqim akken alama tekfa tallit-nni. Kra tekka dinna, d awtem ara tt-iɛegcen.<br/>

Melmi i d-neqqren yisefraraxen timellalin-nni, ad d-ffɣen ɣer tafat, tteḥwiǧin tagella akken ad kkren. Ttɣimin deg lɛec 13 ar 16 n wussan. Seččayen-asen yimawlan-nsen s nnuba absis urḍib i xeznen deg ugaẓuẓ imi mazal-iten ur zmiren ara i wayen yeqquren. Sakkin, ad adren ɣer wakal. Dinna i beddun selqaḍen-ten yimeqranen, ttheyyin-ten akken ad idiren iman-nsen.

==Tiski==

Llant temreqmin timezgiyin, llant tminigin. Ttidirent gar [[Tafriqt n Ugafa|Tefriqt n Ugafa]] akked [[Turuft]].<br/>

Aggaz d usmun<br/>

Timreqmin, teddunt ad negrent. Zik-nni ggtent deg laxla; ass-a, jlant gar wallen. Tteggiden-tent medden; ggaren-tent deg laqfus i ccbaḥa. Deg ssuq n yefrax, d timreqemt akk i yeɣlayen gar yifrax. Rnu daɣen, anekcum n wakal iburen i yettuɣalen d timizart n tfellaḥt neɣ d adda i usali n tudrin d yiɣerman swaɣayen tudert n tmerqemt.<br/>

Ass-a, ccetla tettwaḥrez, tanduyt tettwagdel. Maca, iseggaden ttkemmilen ahdum-nsen, ɣas barra i usaḍuf i ggaren aḍar. Ar melmi ?

==Taɣbalut==
Adlis n tmaziɣt n useggas wis 3 n ulmud alemmas n tmurt n Lezzayer (sb 66-67)

[[Category:Aɣersiw]]
