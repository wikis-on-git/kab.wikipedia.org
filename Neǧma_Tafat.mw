'''Neǧma Tafat''' d yiwet n tmedyazt n Ǧerǧer ittwassnen s yisem n Ǧamila Taferka deg yiseggasen izrin.Tebda asurif-is amenzu deg tira n yisefra aseggas 1999 s tedwilt n tmedyezt war tilas i d-yetttheggi yal ddurt umekfaḍu Muḥend Taferka deg usadrar n tmaziɣt brtv. Neǧma Tafat d yiwet n tmeṭṭut ifkan azal meqqren i usefru iččuren d leḥnana akked tayri zeddigen,tamedyezt-is d lɛinser n thuski af uya i tḥuza aṭas n yemdanen i d as-isellen di lawan-nni s ttawil n tiliẓri d umaṭṭaf n brtv. Neǧma Tafat isem-is aḥeqqani Ǧamila Saɛad tlul di bughni,deg yiwet n twacult isɛan sebɛa tullas am wakken hekkun di tmucuha tiqburin. Tessufeɣ-d sin yedlisen s tmaziɣt s yisem n Ǧamila Taferka (tiregwa n nnfiḍ )deg useggas 2006 ar tezrigin le savoir deg Tizi-wezzu,wis sin (Af yiri n usigna) deg useggas 2014 ar tezrigin tira di bgayet. Am wakken i d-tessufegh sin yedlisen imaynuten s tefransist (L’étoile du désert) di 2016 akked (Fragments de moi) di 2017 ar tezrigin muse,sin yedlisen-agi ineggura d tisuqilin n kra deg wayen tura.
