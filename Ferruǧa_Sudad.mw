'''Ferruğa Sudad''' d yiwet tmedyazt tazwawt ([[taqbaylit]]), d tameɣnast af tutlayt n [[Tamaziɣt|tmaziɣt]]. Tlul di 17 meɣres 1934 di taddart n [[At Lqayed]], ddaw udrar n Ğerğer di lɛerc At sedqa di tama Iwaḍiyen d Wegni Geğran. Am tilawin n [[leqbayel]] n talit irumyen, ur i ttidiṣaḥ ad tekcem ar uɣerbaz. Lamaana aɣerbaz n dunit tezmer ad teselmed aṭas i medden imi tilufa ik 3eddan fellas mačči d yiwet : tamettant n gmas Ramḍan di trad mgal [[Franṣa]] (1954-1962), tamettant n gmas wayet Amar di yiwet n laksida n tkarust deg segwas 1993, lehlak n wergaz-is d acḥal isegwasen armi d tmettant-is deg 1985. 

Anecta yakw ig ɛeddan fellas, Ferruğa Sudad tsuqlit-id ar isefra. Aṭas isental (sujets) af ayen i-t-sefra, gar asen: trad mgal irumyen, af watmaten-is imuten, af wargaz-is, tidyanin n tefsut tabarkant di tmurt n leqbayel (2001), af inig (lɣwerba) n leqbayel, tilufa n twaculin s umata. Tebda tamedyazt asmi tesɛa 24 isegasen, mi yemut kan gma-s Remḍan deg 1958. D tilufa n ddunit, akw d umenɣi af izerfan n wemdan d tutlayt tamaziɣt, d anecta yakw id yibwin Ferruğa Sudad s anar isefra. 

== AYEN YEDRAN DI TMURT, IBRIR 2001  ==

Tidyanin n tefsut tabarkant i yebdan di tagara n ibrir (kuzyur) 2001 ar nant i Ferruğa Sudad afud amuqwran i waken a ttkemel deg mecwar n tmedyazt. Imi anect-nni iqerḥitt nezeh, aken yakw iqreḥ izwawen, u yal amdan isɛan ul. Asmi id ḍrant tidyanin aki, yufatt lḥal di tmurt n Kanada di Marikan ugafa, ar yellis. Din t-tteka di yal temesbanit id yellan din sɣur leqbayel, ama di tɣimant n Muriyal neɣ tin n Uṭawa, tamanaɣt n Kanada. Illa wanda teṭef ula d asawaḍ i waken ad sebgen urfan-is s isefra i texdem ilmend n tedyanin aki n tefsut tabarkant. A tnan kra isefra i texdem ilmend n tefsut tabarkant:

'''Ayen yeḍran di tmura'''

:Yettru wul tejreh tasa
:ɣef ayen yedran di tmura 	
:I yenɣan ay ilmezyen
:mazal ur zwijen ara 	
:Nɣan-ten ɣef Tmaziɣt
:d nnif mačči t-takwerda 	
:I tkkerm a nemwafaq
:akken i nxedm i Franṣa 	
:Immut umelyun d nnefs
:am akken ur tt-id ḥerren ara 	
:Ččan-ts igad ur neklal
:d lḥecma ur as-daren ara 	
:Assa mi d-dehren lumur
:arwan akkw lejnas taḍsa 	
:Kkert a wid i zewren
:ad a-ɣ-d tessuksem
:an idir deg lḥerma

'''Nettwaḥqer'''

:Yettru wul yugi ad yesber,
:ay atma netswaḥqer
:kul ass fell-aɣ d amenɣi 	
:Ig mmuten ay ilmezyen
:adim yeɣleb leḥmali 	
:Mmuten akkw ɣef Tmaziɣt
:tin frren si zik-nni 	
:ɣurwat ayetma att-feclem

:s lkuraj a-tt-id nawi 	
:Wi mmuten ad-as yaafu
:degw mezruy ad immmerki 	
:A lxir llan yergazen
:i-ɣ-tt-id yeskweflan
:itij-is ad yeflali 	
:ɣurwet ay atma att wexrem
:idim yeḥwaj tilelli

'''Ḥkemn-aɣ-tt Waɛraben'''

:Yettru wul atah yehzen
:rrzaget ula d lmakla 
:Lzayer ats-an tennehwel
:s idamen i-ts-id nhella 
:Hkmmen-aneɣ-ts Waa3raben
:kkesen-aɣ ula d llu$a
:Kkren-d warraw n lefhul
:ur nqebil lbatel amma 
:I yenɣan degg lmezyen
:kul adrum degs rraawa
:Attrunt akkw tyemmatin
:ɣef arrac i-d nrebba
:Arraw nkwent d imjuhad
:isem-nsen di lmunima 
:Tamaziɣt tura tedhar
:slan yis lejnas merra 
:Kkert argaz tamettut
:nuɣ tanumi d lgirra 
:Nekkweni yakkw s Imaziɣen
:a nebnu Lzayer uzekka

''' Lɛaslama s lɣaci'''

Asefru agi tewit-id Ferruǧa Sudad asmi i teḥder i tikelt tamezwaru di yiwet n tmesbanit di Kanada deg yunyu (sedyur) 2001.

:Lɛaslama s lɣaci
:aqrur argaz tamettut 
:Nussa-d an su$ ger lejnas
:ɣef ayen ay derrun di tmurt
:I yen$an ay ilmezyen
:a-ten tsseggiden am lhut
:Ccan izerfan nneɣ
:ugin a-ɣ ldin tappurt 
:Kkert akkw s Imaziɣen
:an n3iwen argaz tameṭut

'''Aṭas i mazal gnen'''

Ferruğa Sudad imi twala amek leqbayel gan afus deg fus di yakw timesbaniyin id yellan di Kanada akw d lwilayat n marikan ugafa (USA) di 2001, texdem-ed yiwen usefru af wanecta.

:La cennuɣ ssefrayeɣ
:ay atma helkaɣ
:atas i mazal ttsen 
:Ferqen yakkw d ikabaren
:mazal ur faqen
:hed ur yeppwid ɣer lebɣ-is
:I teyyem an-neddukel
:amar a-ɣ-d idher yixef-is 
:A nennaɣ ɣef Tmaziɣt
:di lka$ed ig cbeh yisem-is 
:Nekkweni d arraw n Lzayer
:yal w'ad yili s lqedr-is

'''Iɣriben'''

Asefru aki d tajmilit i texdem Ferruğa Sudad i leqbayel i gellan berra n tmurt, af uqedcen nsen af tmaziɣt
akw d izerfan n weɣref aqbayli. 

:Ad cekreɣ yakkw iɣriben
:wigad iklalen
:at nnif t-tsirugza 
:A tsnaɣen yakkw gef Tmaziɣt
:tin i fren macci d kra 	
:Fren-ts ay atma d leqrun
:wehmaɣ d acu i d sebba 
:Nudan-ts-id wigad yeɣran
:sfaqayen di laama 
:Mi ten-zran nitenni a-ten-nɣen
:qqaren-aɣ d laksida 
:Ma tura nfaq a ddewla
:ɣas d ameksa di lexla 
:Tamaziɣt a-ts-id nawi
:ɣas tegwraya-ɣ-d ccama 

== LɣWERBA D IɣEBLAN N TWACULT ==
  	
Ferruğa Sudad t sufri s tmettant n Yemma-s, , n wergaz-is, n sin n watmaten-is, n mis awḥid. T rebbad u tsekred krad (3) n tullas. Deg 1985, argaz d win i t sɛeda 28 isegwasen yebweḍ tisureft n yakuc. Mraw yan (11) isegwasen ar zdat, yellis tamecṭuḥt tuneg ar tmurt n Kanada. Anecta iğad degs aṭas n leḥzen imi d nettat i gellan d amwanes-is deg uxxam acku snat nniden yufad lḥal fɣent zewğent. Af tilufa aki yakw n ddunit: lɣwerba, iminig n yellis, tamettant n wergaz-is, d ttin n yemas, atg., tebbwid fellasen isefra, atnan kra seg sen: 

'''Lɣwerba'''

:A trruɣ imeṭi d arqaq
:ay atma ḥed ur izri 
:ɣef nekk i nyejjan tamurt
:ansakken i-d nefruri
:Nesrafɣ-ed yakkw am leḍyur
:ɣer tmurt n lberrani 
:Nejja-n imawlan a ttrun
:nfurq-ed mebla lebɣi
:Rrekba-ynu di rrubyan
:deg genwan la tettɛelli 
:Tarusi-w di Kanada
:ufiɣ-d ljens llɛali 
:La ttnadiɣ ɣef Leqbayel
:i wakken ad nemḥami 
:ɣas s iwleɣ-as i yemma
:di lxiḍ ulac awali
:ṭhella di ddaɛwa lxir
:am assa ad nwelli

'''Tafsut Imaziɣen di Kanada'''

:ɣef Tmurt n Kanada
:ɣef yekkat wedfel yeqwa 
:Tebbwi-d irgazen akkw yeɣran
:tudrin ula d acemma
:ğğan-en imawlan a ttrun
:i twaɛred a bettu n tasa
:Kanada xdem-asen lxir
:tefked-asen yakkw lqima
:Assa t-tameɣra t-tmaziɣt
:a-tt-id-afen i neggura 
:Azul siwd-it i yeɣriben
:akken ma llan s ljemla 

Asefru id itedun af wasmi i temut yemma-s n Ferruğa Sudad. Ass send mi tekcem yemma-s ar ṣbiṭar n Tizi Wezzu, tesewjad i waken a tterzu fell-as ar ṣbiṭar. Tekred af 5 n tifawin (ṣbeḥ) i waken ad taweḍ zik ar Iwaḍiyen, azal n 5km si taddart-is, s wanda lkiran (Bus) ttruhun ar Tizi Wezzu. Ihi tebbweḍ uqbel lawan s waṭas, tella tettrağu, s wayen yakw i yasdeqḍa i yemma-s. Yufad lḥal tella temut, u srabes n ṣbiṭar sawḍen isalen (lexbar) ar taddart-is af tmettant-is mebla ma tezra yell-is Ferruğa i tt-ittrajun di berra d acḥal n swaya. Anecta ijjad degs aṭas n later, ladɣa ayen id yernan mačči d yiwet: tazwara tawacult ilaq ad taf iman-is aṣenduq. Mi ruḥen a t idqelben uɣalend, yufad lḥal, ixedamen ay zemlen (signer) tawafɣa n tmerḥumt fɣen. Isyin akin anwa ara yzemlen, armi bessif i tuffa.
Send akin, nnan asen belli ulac takaruct n Ambulans ay awin tamerḥumt. Tara tmara tawacult a-tt-tawi di t-karust menwala. Anecta yakw tebbwid fell-as asefru, atan:

== Ass n tlata taṣebhit ==

:Ass n tlata taṣebhit
:S zzerb ay bdiɣ tikli
:Abrid ɣer Tizi Wezzu
:I yemma a-tt-id nwali
:I yeqdiɣ dgem a lerbaḥ
:Rjiɣ tabbwurt a tteldi 
:Atah yussa-d Nnasser (d yiwen si twacult-is)
:Yemma-m nusa-d a-tt-nawi 

:Ufiɣ-tt-in ggew frijidir
:Tasa-w a medden tetti 
:Mi-tt-id rriɣ s asenduq
:I wbulis ad yestenyi
:Lukan di yella gma (gma-s yuffat lḥal di Franṣa)
:Assen, ad yeqdec fell-i 
:A win i-d yuznen faruq
:Ṣebri-yi ula d nekkini 

== Assagi ggujlent tulas ==

:A yemma tettru lhara-w
:walaɣ-tt thud ɣer lsas 
:Ayemma tettru tmurt-iw
:yesgem uberbur fell-as 
:Fell-ak ay izem ahedday
:anida yɣab uɣilas 
:Iɣab ɣer ddaw wakal
:anwa i-ɣ-d-ijja d ɛassas 
:Σawent-aɣ deg mettawen
:assagi ggujlent tullas 

Asefru id iteddun af tmettant n wegaz-is Lemsawd. 

'''Asmi yemmut Lemsawd'''

:Asmi yemmut Lemsawd
:ɣileɣ ur yi-rzi wara 
:Ziɣ laɛnayt-is t-tameqwrant
:iḥebs-iyi di lɛama 
:Wa yusa-d ad-iy-iwret
:wa yqerbiyi-d tilisa 
:Tɣad-iyi Ğeğğiga (d yell-is)
:tɛarq-as ula d leqraya 
:Mi tebbwed meskint s axxam
:ur idri ula d acemma 
:Gguleɣ jmaɛ liman
:ur ğğiɣ ddaɛwa akka
:Tabbwurt n craa ar tt-ldiɣ
:d bab-as n medden merra 

"Imawlan" is a tribute to the poet's parents. The metaphor as male and female partridge is recurrent in Kabyle poetry and symbolizes beauty.

'''Imawlan: iferrağ d tsekkurt'''

:La ttaznen medden leḍyur
:nekk ay yuzneɣ t-tasarut 
:Tarusi-inem timeqbert
:amendar ma yi-ldin tabbwurt
:Ad zraɣ yakkw imawlan-iw
:ay iferrağ d tsekkurt
:ɣilen medden di ten-ttuɣ
:mara ttrusuɣ taqendurt

== LGIRRA N LZAYER & LMUT  	 ==

Akend nenna Ferruğa Sudad tlul deg 1934 d akud asmi i llan i Franṣiyen di tmurt irumyen. Tesɛa aṭas
n teḥkayin af traḍ mgal irumyen aki. Ura d tettat tetteka, tefkad amur-is. Amek yakw i tuder i traḍ, teḥkat-id di kra isefra.
Atnan kra degsen:

'''Amğahed'''

:ɣurwat a medden a ttewtem
:mara ttruɣ taaderm-iyi
:Segw asmi yemmut Remḍan (d gma-s n tmedyazt, nɣant irumyen di 1958)
:a win aazizen felli 
:Mi tebbwin Irumiyen
:slqid i t-urzen
:abaden a-sen-d iqerri

:Bbwin-t-id s Agweni Ggeɣran
:i lqebtan ac' aa yini
:Lqwebtan ihkem-as s lmut
:ata yetti d Baladi (d isem n yiwen umğahed si taddart At Lqayed) 

:Mi t-erran ar Bwa ɛemmar (d yiwen umkan ttama n Agweni Ggeɣran)
:i bedd d nnadar
:ğğan-t d ayadir iɣli 
:Mi yensa din id d was
:ur t-zri yemmas
:i trum awi saan izri 
:Ur immut ḥed mertayen
:mi-ɣ-d yusa d akuli 
:Yusa-d ibeddel ṣṣifa
:d aksum idda-d claxi
:A Rebbi ṣebber yemma
:di tasa-s maa d-tidesmkti 

'''Awi snen ad yessefru'''

:Awi snen ad yessefru
:maan' a-ten-id yessemɣer
:Ad yecnu izlan aṭas
:ad yesseddu Bwa ɛemmer 
:ɣef Remḍan d Belqacem
:din iɣ-d mmuten
:la nettru nug' a neṣber
:I wasmi yella Rabaḥ (d amğahed i ttili-yas i tmedyazt)
:degw zal i-sen-d yerra ttar
:Ig ldi dgem a lminat
:ikumya ttin d aɣebbar
:Ibbwed-anaɣ-d lexbar immut
:ilaq leḥzen d leqhar 
:A Rebbi ḥerz Nnaṣer-is
:amkkan-is ad a-ɣ-t yaɛmer

'''Ur neqbil ara'''

Asefru yaki n yiwet n tmettut i sittilin i tmedyazt Ferruğa Sudad, isem-is Faṭima n At Musa, umi d cfa fell-as. Atan ihi: 

:Ass n ssebt mi nennejmaa
:qila sbaa meyya
:nennad amarci ger at laxart 
:Nebbwi-d arrac mezziyen
:d imɣaren yedreɣlen
:ma tsaam dnub a luma
:Yekr-ed gma ad yetterğem
:d lfesyan yewhem
:s walen-is i-d ismexwyaa
:Inna-yas ma d aman ɣer Tlata
:ur neqbil ara
:ḥekkayt a tmudem lkura
:Ma nedder d yir tudert
:ma nemmut t-tin ay nebɣa 
:Alxir llan yergazen
:i daɣ-d yessuksen
:an idir deg lḥerma

== Tilizri n BRTV  ==

:Kemini a BRTV, a ruḥ n medden yakw ttirni
:Alxir llan yargazen i-ɣ-dixedmen BRTV
:Tekseḍ lxiq i lɣaci, am amɣar, am ilemzi
:Slam af ixedamen i sittilin di latili
:Ilaq ayetma attnaawen a tteğiğeg a ttenerni
:Sekenaɣ-d inazuren, nemyusan yakw d lɣaci
:I tarwid di dawa n lxir seg imɣaren n zik nni.

:Kemini a BRTV agur deg-geni yaɛlan
:Tefkid-d tiziri s nnur, wala-mken di mkul amkan
:Txedmed aneɣ-d latili, nfehm-as melba tarğman
:Skednaɣ-d iɣriben farḥen leḥbab d-imawlan
:Skednaɣ-d timura fiḥel ma yunadet uḍar
:BRTV d adrar lwiz, tuklaled akem i-d-n ceker.

== Tamselyut ==

[[Taggayt:Tameddurt]]
[[Taggayt:Amaru]]
