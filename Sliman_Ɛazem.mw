'''Sliman Ɛazem''' d amedyaz u d anazur n ccna azwaw ([[taqbaylit|teqbaylit]]). Ilul ass n 19 ctember (tzayur) 1918 di taddart Agwni Geɣran, id yezgan di lɛerc n At sedqa, di tama Iwadiyen. M'ara nmuqel af ayen yecna Sliman Ɛazem u amek yecna, illa cbih aṭas ar tmedyazt n [[Si Muḥ u Mḥand]], amedyaz aqbayli n tidmi wis XIX. Cukeɣ ur n-ɣeleḍ ara ma nenna-d: Sliman Ɛazem illa i tidmi wis XX ayen yella Si Muḥ u Mḥand i tidmi wis XIX. Ur nettu ara belli Sliman Ɛazem yudred Si Muḥ u Mḥand d acḥal n tikwal di kra tezlatin ines.

Sliman Ɛazem imut berra n tmurt-is d twacult-is n tmurt ass n 28 yennayer 1983 di 'Moissac' di [[Fransa]]. Ass nni d 'Radyu Beur', 'Radyu Tamaziɣt' akw d tilizri n Franṣa : Antenne 2, id yefkan lexbar n tmettant n Sliman Ɛazem. Ass n 30 [[yennayer]], ussan-d aṭas n lɣaci si yal tama n Franṣa i waken ad awzen fell-as. Tawacult-is yakw tella teḥder: ama d tameṭut-is 'Lucienne' umi qaren Malika (temmut deg segwas n 1995), ama d atmaten-is d warraw nsen yakw, ama d weltma-s Wardiya id yussan si Lezzayer. Azekka nni, ass n 31 Yennayer, i yenṭel.

Sliman Ɛazem ɣur-s 2 tyesmatin: Ḥejila d Wardiya (temmut deg 2006), akw d 3 n watmaten: Bujma, Wali (imut deg 2002), akw d Ali (imut deg 2005). Imawlan nsen isem nsen: Lamara d Yamina.

== Tuddert n Sliman Ɛazem ==
 
Yiwen u s-yenna belli Sliman Ɛazem, mi yella d agrud, ad yefeɣ d anaẓur ifazen n ccna azwaw (teqbaylit). Illa d mis umekraz (ufellaḥ), deg uɣerbaz ur ifaz ara aṭas. Aqerru yis iweha sanda niḍen u yella d win i ḥemlen timucuha n 'La Fontaine'. Dɣa d anecta
ijjan later deg mecwar ines n tazzuri d ccna, imi di tizlatin ines isexdam aṭas iseɣwan (lḥiwan).

Sliman Ɛazem ifeɣ tadart-is bezzaf d ameẓyan. Illa di laamer-is 11 issegwasen asmi iruḥ ar Lezzayer tamanaɣt  i waken ad yexdem si Rrumyen di tama n Sṭawali, af yiri n ill agrakal. Asmi yebbwed 19 issegwasen izger ill aki ar Franṣa, ar tɣiwant n Lleɣwi (Longwy) anda yebda i xeddem deg yiwet n Luzin, uqbel ad isɛedi laasker-is, u ad yetteki di trad nni umi qqaren 'Issoudun'. Deg 1940, ifeɣ-ed si laasker, u iruḥ ar 'Paris' anda ixdem d daxel uderbuz 'Métro RATP' (aken yeqqar di yiwet ger tizlatin ines). Sin issegwasen umbaad, wint laasker n Lalman ar 'Rhénanie' di tama umalu n Lalman, alama d tilelli n Franṣa deg 1945. Kra issegwasen akin, iṭef yiwet n lqahwa din di 'Paris', anda illa icennu iy iminigen. 

Taɣuct tamezwarut ines d '''A Muḥ a Muḥ''' isufeɣ-i-tt id af iminigen (iɣriben). D tazlit id yeldin abrid i wazal n 50 issegasen n ccna iwenɛen.

Asmi i tebbwi Lezzayer azarug ines deg segwas n 1962, Sliman Ɛazem ikat aṭas ɣef udabu (leḥkum) azzayri. I waya illa megdul di Rrayu n teqbaylit ger issegasen n 1967 ar 1988. Dɣa asmi imut deg 1983, yemḍel di Franṣa, imi ur tejjan ad yilli wanecta di tmurt-is.

Aṭas inazuren n ccna n teqbaylit iy aran tajmilt i Sliman Ɛazem. Garasen [[Lwennas Meɛṭub]] mačči kan di yiwet n taɣuct.

== Qqaren Sliman Ɛazem d 'Jean de la Fontaine' n Leqbayel ==

Sliman Ɛazem illa d win i katen aṭas s inumak (lmeɛnat), imi d win id isenṭaqen iseɣwan (lḥiwan) di tezlatin ines: izem, uccen, amqerqer, azger, aɣyul, asardun, ayaziḍ, amcic, aqjun, taweṭṭuft, inissi, awtul, ... atg. I waya umi kra iɣmisen d ineɣmasen n Franṣa semman-as i Sliman Ɛazem : 'Jean de la Fontaine Kabyle'. 

Deg umedya taki d yiwet n tmacahutt um'isemma : '''Ccra n lḥiwan''' (Parodie de justice animale). 

== Ayen ɣef yecna ==

Nezmer ad nini belli Sliman Ɛazem, ulac af wacu ur icna ara. Yal aḥric n tmeddurt n imdanen ur tijja, ladɣa iɣeblan id ttmagaren di ddunit. Icna af unekcam afranṣi (Ffeɣ ay ajrad tamurt-iw), af uzarug n tmurt (Iḍehr-ed wagur, i tebɛit-id yitri), tafsut imaziɣen (ɣef teqbaylit yuli was), tajjadit (Lejdud, A Taqbaylit a Tigejdit), tayri (nek ak d kem), aɛebuḍ, idrimen, tazmert, lbaṭel, lmut, tagmatt, lɣwerba, dunit, 'carte de résidence', atg. Dayen ijjan lɣaci qqaren-d : ur d-ijja Sliman ayen ad nini, imi kulci inna-t-id.

Sliman Ɛazem illa d anagi n umadal i xeṣren, ur iban s anda i t-teddu, aken yeqqar deg meslayen-is: Ilah ɣaleb, Kulci yeqleb, Zzman tura yexxerweḍ, atg. Tuɣac n Sliman Ɛazem d tugniwin n temetti
i d isnuqul. Di tezlatin ines, i heder af zik d tura. Ar Sliman Ɛazem, zik tella nniya, nnif d tagmatt, ma d ttura d aɛebuḍ, d idrimen, d leḥsed, atg. Anecta yakw icnat s imeslayen iḥerfiyen: a ḥafid a ṣeṭar, lqern 14, ṣaḥa di lweqt aɣedar, atg.   

Ulama deg akud (lweqt) ines,llan aṭas inazuren n ccna n teqbaylit i yecnan af lemḥayen n lɣwerba, lamaana ar waṭas n leqbayel Sliman Ɛazem illa d win i t-ticnan ugar, imi lɣwerba tejreḥ ul-is nezzeh. Asmekti-s af tmurt n leqbayel dima yella di tezlatin ines, am : D aɣrib d aberrani, Ay afrux ifilelles, a tamurt-iw aɛzizen, atg.

Sliman Ɛazem, ɣas aken  icna af laawayed, u illa yessarem aken leqbayel ad ṭfen deg sen, lamaana tamuɣli ines ar umadal atrar tella muqret. Illa d win i yettwalin acu ara yedrun ar zdat. Yesɛa isefra n necraḥa d utihi af tsartit tagreɣlant, am di tezlatin n: Amek ara nili ṣuṣṭa, Terwi tebberwi, atg. 

Daɣen Sliman Ɛazem i ṣehḍar-ed aṭas iseɣwan di tezlatin ines, ladɣa ma yebɣa ad iwet deg isertiyen i ṭfen adabu n tmurt. Ger tuɣac aki, nezmer ad nader kra am: baba ɣayu, taqṣit umqerqer, tlata yeqjan, Ufiɣ-d tasekkurt teḥzen, azger yaaqel gma-s, atg.

== Tizlatin n Sliman Ɛazem ==  

   1. A Muḥ A Muḥ (Ma tedduḍ anruḥ). Alqem (version) wis 1u id ifɣen deg 1948
   2. Aṭṭas i sebreɣ (akw d Bahia Faraḥ)
   3. Nek akw d kem (akw d Fadma Zuhra)
   4. Nek d lmir (s teqbaylit d taɛrabt n Lezzayer)
   5. Akagi difeɣ lexbar
   6. Amek a nilli ṣuṣta (s teqbaylit d taɛrabt n Lezzayer)
   7. Debza u dmaɣ (akw d Moḥamed Ḥilmi)
   8. Lalla Margaza
   9. Ezhar ddi ččina
  10. Annaɣ A yaɛebuḍ (Alqem wis 1)
  11. Ṣelliw af nbi
  12. Ayul-iw utub
  13. Ellah ɣaleb
  14. Arrebi Almudaber (Alqem wis 1)
  15. Ata lqum
  16. Tixraṣ i lɛabd adihder (akw d Moḥamed Ḥilmi)
  17. Idrimen Idrimen
  18. Dunit tettɣuru
  19. Ur ideqar

  20. Rebbi keč Damɛwen
  21. Ayul-iw ili-k d lḥar
  22. Ezman ixarwaḍ
  23. Aḥbib bw ul-iw iruḥ
  24. Afrux ifileles
  25. Effeɣ ay ajrad tamurt-iw
  26. D aɣrib d aberani
  27. Ezux d lmecmel
  28. Iḍahr-ed wagur
  29. Neḍleb rebbi ad aɣ yafu
  30. Berkayi tisit n crab
  31. Nettruhu nettuɣal
  32. Ikfa laman
  33. In-as i leflani (Alqem wis 1: t ruḥ)
  34. A ya tmurtiw (Alqem wis 1: t ruḥ)
  35. Terwi teberwi
  36. Azger yaɛqel gma-s
  37. Lahbab lweqta
  38. Zman elɣaṭi
  39. Akem ixda rebbi a dunit

  40. Baba ɣayu
  41. A Muḥ A Muḥ (Ma tedduḍ anruḥ). Alqem wis 2 id ifɣen deg 1967
  42. Amqerqer bw umdun
  43. Taqsiṭ bw umqerqer
  44. In-as i leflani (Alqem wis 2 id ifɣen deg 1967)
  45. Tṣaṭac (19) meɣres
  46. A tamurt-iw azizen
  47. A tigejdit
  48. Aha lala lala
  49. Annaɣ ay ɛebuḍ (Alqem wis 2 id ifɣen deg 1967)
  50. Argaz ttmeṭṭut
  51. Arrebi lmudeber (Alqem wis 2 id ifɣen deg 1967 neɣ 1968)
  52. Ayamudin
  53. Ayul-iw henn-iyi
  54. Cfiɣ ttuɣ
  55. Ukw aayiɣ
  56. A nekkar leḥsan
  57. Wah rebbi Wah
  58. Muhand u qasi
  59. Iya wiyak Ahmed

  60. Lqarn 14
  61. Lfull di bawen
  62. Tlata yeqjan
  63. Diminu
  64. A ttnaddiɣ ad cetkiɣ
  65. A Madame encore à boire
  66. Amenṭas
  67. Awin ilan d lfahem ( adebsi ureɣ deg 1970)
  68. Lweqt aɣedar
  69. Gumaɣ ad mektiɣ

  70. I lukan d ulac lukan
  71. Ul-iw baqi ittxemim
  72. Wiyak a lfahem
  73. A n xemem
  74. A tagiṭart-iw
  75. A ya tmurt-iw (Alqem wis 2 s tgiṭart kan)
  76. Asefru
  77. Bu n Adem
  78. Da Meẓyan
  79. Ddunit
  80. Zhar iɛawjen (Akw d [[Wp/kab/Ccix Nuredin|Ccix Nuredin]]) 
  81. Lejdud n zik
  82. Nukni id nukni
  83. Si muh u mhand yenna-d

  84. Si zik
  85. Tabratt
  86. Taqbaylit
  87. Thaqsitt en Mouh
  88. Taqsiṭ lewḥuc
  89. Taqsiṭ n Muḥ
  90. Wa ibenu wa itthudu
  91. Ya muhand 
  92. Yir lexbar n lmut
  93. Zik ɣilaɣ d aqeṣer
  94. La carte de résidence
  95. Tasekkurt
  96. Wid ijebben leqlam
  97  Yyaw a ttezrem
  98  Ahddad n at yanni
  99  Melt-iyi-d ma tecfam
  100 D nekni i d nekni
  101 Ddunit akka i telḥa

== Idrisen n tuɣac n Sliman Ɛazem ==

Sliman Ɛazem, ulac af wacu ur icna ara. Yal aḥric n ddunit ur tijja. Icna ɣef unekcam afranṣi (Ffeɣ ay ajrad tamurt-iw), ɣef uzarug n tmurt (Iḍehr-ed wagur), tafsut imaziɣen n 80 (ɣef teqbaylit yuli was), tajjadit (Lejdud, A Taqbaylit a Tigejdit), tayri (nek ak d kem), lɣwerba (D aɣwrib d aberrani), dunit (ṣaḥa di lweqt aɣedar, Ilah ɣaleb, Kulci yeqleb, Zzman tura yexxerweḍ, Amek ara nili ṣuṣṭa, Terwi tebberwi), tamurt n leqbayel (Ay afrux ifilelles, a tamurt-iw aɛzizen), aɛebuḍ, idrimen, lmut, nnif, tagmatt, 'carte de résidence', atg. Dayen ijjan lɣaci qqaren-d : ur d-ijja Sliman ayen ad nini, imi kulci inna-t-id. Daɣen Sliman Ɛazem i ṣehḍar-ed aṭas iseɣwan di tezlatin ines am: baba ɣayu, taqṣit umqerqer, tlata yeqjan, Ufiɣ-d tasekkurt teḥzen, azger yaaqel gma-s, atg. Atnan imeslayen n kra n tuɣac s Sliman Ɛazem.


:Ẓer ''[[Idrisen n tuɣac n Sliman Ɛazem '''Idrisen n tuɣac n Sliman Ɛazem''']]''

== Tamselyut, Iseddagen & Izdayen Iberraniyen ==

* [http://www.slimane-azem.com http://www.slimane-azem.com]
* Encyclopédie berbère, tome VIII 
* Slimane Azem : Izlan édité par Numidie Music
* Tasemlilt tamezwarut sɣur R. Begnan

[[Taggayt:Aẓawan|Azem, Slimane]]
[[Taggayt:Tameddurt|Azem, Slimane]]

[[fr: Slimane Azem]]
[[it: Slimane Azem]]
