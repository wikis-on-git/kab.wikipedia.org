{{infobox biography}}
'''Xwaja Camsu ad-Din Muḥammad Hafez-e Cirazi''' (yettwassnen s yisem n '''Ḥafez''' - ilul deg 1325/26 deg [[Ciraz]], [[Iran]] - yemmut deg 1389/90 deg Ciraz), d amedyaz afarsi ay yellan itteg-d isefra n wafrayen (sentiments) ed tayri. 

Tamedyazt n Hafed d tin ay yessersen llsas i tmedyazt tafarsit n leqrun ay d-iḍefren. Hafez yella yessefruy ɣef tsednan yettuḥemmlen akked liman, am wakken ay yella yekkat-d deg yemdanen ay yesɛan sin wudmawen. Deg Iran, Hafez d yiwen seg yimedyazen imeqranen akk n tmurt, yerna amur ameqran seg Yiraniyen sɛan ammud-nnes n yisefra (Divan). Deg tmurt-a, medden lemmden isefra-nnes am wakken ay sseqdacen kra seg yefyar-nnes (vers) d inzan. Seg tama niḍen, aṭas n Yiraniyen ay icennun tamedyazt-nnes, yerna llan yinuẓar ay yettcebbiḥen tifelwiyin-nsen (tableaux) s kra seg yisefra-nnes. Aẓekka n Hafez, deg temdint n Ciraz, d aqeddic icebḥen deg tsegda (architecture), yerna llan aṭas n medden ay irezzun fell-as. Tamedyazt n Hafez tettussuqqel-d ɣer waṭas n yilsawen n umaḍal.

[[Category:Tameddurt]][[Category:Amedyaz]]
