Llan at'as n yimukan deg [[Dzayer|Ldzayer]] umi qqaren '''Tibergent'''. Deg twilayt n Mila (deg ccerq n tmurt-nneɣ), ger Djidjel d Sett'if, tella yiwet n temdint d tamect'uh't qqaren-as "Tibergent". Daɣen, tella yiwet n taddart deg tama n H'emmam Melwan (Hammam Melouane), deg Wat'las ablidi, qqaren-as "Tibergent". 
 
Deg [[Tamurt n leqbayel|Tmurt n Leqbayel]], awal "tibergent" anamek-is d aâecciw imdewwer', iseqqef s wedles (d yiwen yemɣi ttseqqifen yis-s ixxamen n zik akk d yiâecciwen). Aâecciw d axxam-nni yebnan s wesɣar u yesleɣ s wakal, tteffren deg-s medden amâic i lmal (iɣersiwen : izgaren, iɣyal, akraren, tiɣedd'en), ma d "tibergent" d aâecciw meqqren citt'at' u yemgerrad (yemxallaf) ɣef uâecciw n menwala imi ay d imdewwer'. Ur z'riɣ ara ma yella deg teqbaylit n H'emmam Melwan (ay d-mazal la tt-ttmeslayen ar ass-a), "tibergent" qesden-d yis-s ay-n ay d-nesqed nekni, yernu bɣiɣ diɣ ad z'reɣ ma sseqdacen awal-agi deg tentalyin timerr'ukiyin. 
 
ɣer Yimuhaɣ, awal "tabergent" anamek-is d aqid'un yettwaxedmen s weglim ay deg yella ucebbub (cceâr'). Yuɣ lh'al, Imuhaɣ ttgen iqid'unen-nsen s weglim, yernu, s umata, aglim-nni yedbeɣ u ttekksen-as acebbub (cceâr'), maca aglim ay yes ttgen "tabergent"-agi ur as-kkisen acebbub. Imuhaɣ ttsemmin daɣen isem n "Intabergent". Isem-agi yekka-d seg "In" (win), rnu-yas "tabergent", anamek-is "bu tbergent". Isem-a d aklan n Yimuhaɣ ay yellan ttsemmin-t s wat'as.

==Tamselyut==
*Omar Amastan Mouffok, imedyazen.

[[Taggayt:timdinin]]
