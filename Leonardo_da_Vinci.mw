{{Infobox biography}}
D anaẓur alsawi (artiste humaniste), aflurunti ([[Ṭelyan]]), d amekla (peintre), d asreqqat (sculpteur), d amasdag (architecte), d ajenyur u d amassan.
'''Leonardo da Vinci''' d Aṭuskani (agafa n Ṭelyan), ilul ass n 15 di yebrir 1452 di temdint [[Vinci]] zdat n [[Firenze]]. Ar usegg°as 1466 ikcem d anelmad (''garzone'' akken i sen-qqaren di Ṭelyan) ad d-ilmed takult d usreqqet deg usak°en (atelier) n Andrea del Verrocchio (1435-1488). Seg usegg°as 1478 Léonard de Vinci yuɣal d [[taẓuri|anaẓur]] ilelli.

Deg usegg°as 1482 Leonardo da Vinci ikcem d ajenyur n Ludovic Sforza, amḍebber (duc) n [[Milano]].
Deg usegg°as 1502 iqdec d ajenyur i César Borgia amḍebber n Romagne. Yuɣal ar Milan deg usegg°as 1506. Deg usegg°as 1507 iṭṭef amḍiq d amekla n [[Louis XII]] n [[Fransa]] izedɣen imiren di Milano.

Seg usegg°as 1514 ar usegg°as 1516 idder di [[Rome]] s ddaw ijufar n Ubab (pape) [[Léon X]], izdeɣ di teɣremt (palais) Belvedère di "le [[Vatican]]", din iqqdec tussna.

Deg usegg°as 1516 Leonardo da Vinci iwweḍ ar Fransa d aqeddac n [[François I]]. Asegg°as-ines aneggaru idder-it di teɣremt n Clos-Lucé, zdat n Amboise anda immut ass n 2 di magu 1519.

Gar tiktulin n Léonard de Vinci llant:
* Madone Benois (v. 1478, asalay (musée) n Ermitage, Saint-Pétersbourg).
* Tugna n Ginevra Benci (1481, National Gallery, Washington).
* Saint Jérôme ur ikfi ara (v. 1481, pinacothèque du Vatican).
* La Vierge aux rochers, i deg llant snat n tugnatin (tamenzut, iga-tt deg usegg°as 1483, tella teḥrez di Louvre).
* La Joconde (1503-1506, asalay n Louvre).

=== Tamselyut ===
* [http://www.imyura.net/ Sɣur Mack A.A d Yusef A.Y]

[[Taggayt:Tameddurt|Da Vinci, Leonardo]]
[[Taggayt:Taẓuri|Da Vinci, Leonardo]]
