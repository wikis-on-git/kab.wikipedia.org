[[Image:Tamazgha map.png|right|thumb|200px]]

'''Tafriqt ugafa''' neɣ '''Tamazɣa''' d tamnatt deg usamer n [[Tafriqt|Tefriqt]] : [[Tamurt leqbayel|Tamurt leqbayel]], [[Dzayer]], [[Maṣer]], [[Libya]], [[Merruk]], [[Tunes]] , [[Kanaries]], atg.

==Igduden==

Deg Ugafa n Tefriqt, imezdaɣen ineṣliyen d Imaziɣen, d nitni ay d amur ameqran deg yimezdaɣen n Tmazɣa, xas ma yella aṭas deg-sen ass-a la ttmeslayen taɛɛrabt. Imaziɣen ḥerren-d akal d ameqran, yewwet seg wemda n Siwa, deg Utaram (lɣerb) n Maṣer alamma alamma d Targa Zewwaɣen d Muriṭanya, ɣef yiri n ugaraw Aṭlasi. Yuɣ lḥal, d Imaziɣen ay d agdud n Tefriqt awḥid ay d-iḥerren anect-agi n wakal, imi amur ameqran deg yegduden ifriqiyen nniḍen, tikwal sɛan kan akal d amecṭuḥ, tikwal bitt, cerken-t akk d yegduden nniḍen. Imaziɣen ttuneḥsaben d agdud n yiri (race) amellal, xas ma yella nettaf gar-asen aṭas n yimibriken d yiberkanen. Aṭas n Yimaziɣen ay d-mazal la ttmeslayen tamaziɣt, yernu deg yiseggasen-agi ineggura, aṭas n trebbaɛ timaziɣin ay d-yennulfan i wakken ad wwtent u ad ḥerzent tutlayt-nsent. Xas ma yella tantalyin (dialectes) ay ttmeslayen Yimaziɣen mxallafent si tama ɣer tayeḍ, maca kkant-d akk seg yiwen n uẓar, seg yiwet n tutlayt, yernu yeshel ɣef waṭas n trebbaɛ timaziɣin ad msefhament wagar-asent s tutlayt-nsent, xas ma yella mxallafent tentalyin-nsent. Imaziɣen mazal ṭṭfen deg waṭas n wansayen (lɛaddat), ladɣa wid yettidiren di Merruk akk d Uneẓruf (ṣṣeḥra), d acu kan, ass-a, aṭas n wansayen imaziɣen ay yellan ɣef yiri n nnger, la ten-ttağğan medden yernu ur d asen-ttgen ara leqrar. Nnig waya, ula d tutlayt tamaziɣt la tettuɣal ɣer deffir deg waṭas n tmiwa n Tmazɣa, medden la tt-ttağğan, ilmeẓyen ur a ttlemmden ara, dɣa yessefk ad yettwaxdem kra n leqdic s lḥir i lmend n ussukkes n tutlayt di tmiwa-ya.

Akal n Yimaziɣen, seg wakken meqqer alamma ay yewweḍ ɣer wul n Tefriqt. D Imuhaɣ neɣ Imucaɣ ay d tarbaɛt n Yimaziɣen ay yesɛan akal meqqren akk, xas akken ur ṭṭuqqten ara. Akal-nsen d Aneẓruf (Idurar n Tasili, n Ayer di Niger, atg.), yernu imi ay zgan leḥḥun, ttruḥun nitni d lmal-nsen seg wemkan ɣer wayeḍ, wwḍen ɣer waṭas n tmiwa di Tefriqt. Imuhaɣ xulḍen aṭas n yegduden ifriqiyen ay ten-id-iqerben, nitni fkan-asen u wwin-d aṭas seg-sen. Ass-a, nezmer ad naf Imuhaɣ di Niger d Mali, am wakken ay nezmer ad naf kra n trebbaɛ-nsen di Čad, Burkina Faso akk d Nigeria. Deg wenẓul n Uneẓruf (Niger akk d Mali), aṭas n yegduden ifriqiyen ay yettidiren ɣer tama n Yimuhaɣ, nezmer ad d-nebder seg-sen Ibambaraten, Ifularen akk d Yisarakuliyen. Kra seg yegduden-agi kessen lmal am Yimuhaɣ, di lweqt i deg wiyaḍ xeddmen tafellaḥt. Yuɣ lḥal, akal n wenẓul n Uneẓruf ɛeddan deg-s yisafen, d aya ay t-yerran d agilal, meḥsub yelha i tfellaḥt. Nnig waya, isafen n tama-yagi ldin diɣ iberdan i waṭas n yegduden i wakken ad xeddmen tanezzawt (ttjara), ad znuzun u ad ttaɣen d yegduden merra ay ten-id-iqerben. Idyulaten n Burkina Faso, Côte ḍIvoire akk d Senegal d yiwen seg yegduden n Tefriqt Taɣerbit ay yettwassnen s tnezzawt.


[[Taggayt:Tarakalt]]

[[ar:شمال أفريقيا]]
[[az:شمالی آفریقا]]
[[bg:Северна Африка]]
[[br:Norzhafrika]]
[[bs:Sjeverna Afrika]]
[[ca:Àfrica del Nord]]
[[cs:Severní Afrika]]
[[cy:Gogledd Affrica]]
[[de:Nordafrika]]
[[el:Βόρεια Αφρική]]
[[en:North Africa]]
[[eo:Nord-Afriko]]
[[es:África del Norte]]
[[et:Põhja-Aafrika]]
[[fa:آفریقای شمالی]]
[[fi:Pohjois-Afrikka]]
[[fr:Afrique du Nord]]
[[frp:Africa du Nord]]
[[he:צפון אפריקה]]
[[hr:Sjeverna Afrika]]
[[id:Afrika Utara]]
[[is:Norður-Afríka]]
[[it:Nordafrica]]
[[ja:北アフリカ]]
[[ko:북아프리카]]
[[ku:Efrîqaya Bakur]]
[[ms:Afrika Utara]]
[[nl:Noord-Afrika]]
[[nn:Nord-Afrika]]
[[no:Nord-Afrika]]
[[pl:Afryka Północna]]
[[pt:Norte de África]]
[[ru:Северная Африка]]
[[sh:Sjeverna Afrika]]
[[simple:North Africa]]
[[sk:Severná Afrika]]
[[sl:Severna Afrika]]
[[sq:Afrika veriore]]
[[sr:Северна Африка]]
[[sv:Nordafrika]]
[[sw:Afrika ya Kaskazini]]
[[th:แอฟริกาเหนือ]]
[[tl:Hilagang Aprika]]
[[tr:Kuzey Afrika]]
[[wa:Afrike bijhrece]]
[[zh:北部非洲]]
