{{Databox}}
'''Ameddul''' ([[Tafesna (tasnudert)|tafesna]]: '''Sphenisciformes''', [[tawacult (tasnudert)|tawacult]]: '''Spheniscidae''') d tagrawt n [[agṭiṭ waman|yigṭaṭ n waman]] [[agṭiṭ ur nettferfir|ur yettferfiren ara]]. Yettidir deg wezgen anaẓul n tegnit, aladɣa deg [[Antraktika]]. Imeddulen d wid ilan (yesɛan) [[assezgi]] meqqren i tmeddurt deg waman acku tafriwen-is timellalin d tberkanin ttallent deg [[asengel|usengel]] ma d afriwen-is uɣalent d tisucaf i wakken ad ttallent deg [[ardab|werdab]].

Ɣas akken ma imeddulen ttidiren deg wezgen anaẓul n tegnit kan, maca drus kan n [[Talmest|telmas]] i yettidiren deg Antraktika. Acku tuget n telmas n imeddulen ttidirent anda [[anezwu amnummes|yemnummes unezwu]], amedya deg teftisin n [[Ustṛalya]] d Tferka n unẓul d Temrikt n unẓul, akken i tella yiwet n telmest tettidir zdat n [[asebges|usebges]] ([[Ameddul n Galapagos]]).<br/>
Talmest tacafcalt yakk ur [[angar|nengir]] ara tga d [[ameddul amenkad]], anda i tettawaṭ teɣzi-ines ɣer 1,1 m, yerna yettazen 35 kg neɣ ugar. Ma deg tama nniden, yella  [[ameddul agezlan|umeddul awezlan]] tettumeggze d talmest tawezlant yakk, anda teɣzi-ines ur tugar ara 40 cm, akken i yettazen azal n 1 kg. S umata, imeddulen meqqren ttmilen ad idiren deg twennaṭin semmṭen. Ma d imeddulen meẓẓiyen ttidirent deg twennaṭin yemnummsen.
