===Taẓuri n ijujjagen imedduren Abunsay===


 
==Amezruy n tẓuri==

Nezmer ad nini, timlilit n wemdan d tbunsayt  n ugama teḍra-d deg ugama. D tidet, deg tazwara d agama i d-yurwen 
isekla uɣricen  neɣ ayen umi neqqar tabunsayt n ugama. Meqqin isekla-a deg wakal n yidurar neɣ ayen umi neqqar amedɣaɣ.
Iger-asen tamawt wemdan, yufa, gemmunt tbunsayin n ugama deg wakal igellil ur neṣliḥ ara i yemɣan nniḍen s umata.
Acku mi ara yemɣi useklu deg yir akal, seg wakken yenḥaf, iɣerrec, yettxaṣṣa ama deg teɣzi ama deg tehri. 
Tlul-d tẓuri n ubunsay deg tmurt n Ccin. Snulfan-tt-id ixewniyen n ddin acinway. D nitni ay yesduklen imɣan d useklu,
ẓẓan-ten deg uḥabus. Rennun i uḥabu-nni tawennaḍt ay deg ttidiren yemɣan d yisekla am  yedɣaɣen d waman...atg 
Iswi n waya akk d aslali n twennaḍt meẓẓiyen n ugama deg yexxamen-nsen. Yeḍra-d waya i tikkelt tamezwarut, 
ɣef wakken d nnan inmezrayen, deg tallit n tgelda n Ihaniyen (les Han). D tagelda yellan seg 2o6 qbel Sidna Ɛisa ar 220 seg
d ilul. Ttbut n waya, Ufan yemnuda aẓekka deg 1971 n ugeldun Zhang Huai yemmuten deg 705. D ageldun yedren deg tallit n 
tgelda Tang (618 ar 907). Ufan deg uẓekka-nni yiwet n tfelwit n teklut icebḥen. Teskan-d tfelwit-nni, sin iqeddacen n 
ugellid, wwin-d ger ifassen-nsen iḥabusen n wakal. Deg iḥabusen-nni, llan yemɣan d tbunsayin. Maca zwaren-ten s uẓu n 
yemɣan deg uḥabus yiferɛunen. Zik, teẓẓun yiferɛunen imɣan ssexdamen i wucci d tesnajya. Snulfan-d aḥabus ahat i wakken 
ad ttawin yid-sen imɣan-nsen mi ara beddlen amḍiq. Azal n 4000 iseggasen aya seg-mi teẓẓun iferɛunen imɣan deg uḥabus. 
Sakin, ɛanden-ten Yegrikiyen, Yibabiluniyen, Yifarsiyen d Yihendiyen. D amedya n ugama, d beqqu n wemdan ad d-yessemɣi 
aseklu d teẓgi meẓẓiyen deg wexxam-is i d-yesnulfan taẓuri n ubunsay. Deg tallit-nni macci “Abunsay” i seqqaren, qqaren-as 
icinwiyen : Penjing (pénjǐng 盆景). Abunsay d isem d yekkan seg tutlayt Tajapunit. Deg tgelda n Qin (220 - 581) ay d-yennulfa 
wuẓu n yiwen useklu deg uḥabus. Ibeddel yisem n tẓuri, uɣalen qqaren-as Pansai(pénzāi 盆栽).
Tekcem-d tẓuri n ubunsay i tikkelt tamezwarut ɣer tmurt n Japun ger lqern wis XI d wis XII. Wwin-tt-id ixewniyen Ibudiyen, 
tedda-d d unekcum n ddin Abudi ɣer tmurt n Japun. Sakin, tekcem ar tmurt n Kurya. Deg tmurt n Japun i  tennarna tẓuri n ubunsay.
Fɣen-d deg tallit-nni sin yedlisen imezwura deg wemḍal yefkan ilugan i wesbunsey n tbunsayt, ssufɣen-d kra iɣaniben .
Ɛeddant tsuta n yinaẓuren, ar assa, yal yiwet deg-sent tewwi-d kra. Yal tasuta terna-as i tẓuri n ubunsay cbaḥa, tefres-as 
ayen ay icemten. Tennerna tẓuri n ubunsay, teḍfer akud am tẓuryin nniḍen deg wemḍal amedya n teklut , tasreɣta ...atg
Teffeɣ-d i tikkelt tamezwarut tẓuri n ubunsay seg tmurt-is Japun, Ccin ed Kurya ɣer wemḍal deg useggas 1909. Deg temzikent 
tagraɣlant  ay d yeḍran deg tmanaɣt n tmurt n Legliz, Londre, ay bdan ttissinen yemdanen d acu ay d abunsay.
Assa, ggtent tmura yesɛan iɣerbazen yesselmaden taẓuri-a d tiyaḍ. Sselmaden tiẓuryin akk n ijujjagen , tid n yimudduren, 
n yizegzawen ed yikiwanen


==Talalit n tbunsayt==
==Tabunsayt n ugama==
==Tabunsayt n tiɣin==
==Tabunsayt s uɛeqqa== 
==Tabunsayt s tbuskert== 
==Tabunsayt s werkal==
==Tabunsayt s uleqqem==
==Aneqqel n tbunsayt==
==Afras n yiẓuran==
==Aḥabus n wakal==



 
Adriraw :
- Tasɣunt Timmuzɣa, uṭṭun 16, 17, 19 n wesqamu unnig n timmuzɣa (H.C.A)  


== Tamselyut, Iseddagen & Izdayen Iberraniyen ==

* [http://www.monbonsai.com/]

[[Category:Taẓuri]]
