[[Tugna:Portrait Gandhi.jpg|thumb|Γandi di 1930]]
'''Amhatma Γandi''' neɣ '''Muhandes Karamced Γandi''', d imwelleh aruḥan di [[Lhend]], yella daɣ d argaz aserti meqqren di lawan mi d-yekker umussu  n teslullit deg tmurt-is ; ilul ass wis 2 deg tuber 1869 di Gujarat (Lhend), yettwanɣa ass n 20 yennayer 1948 di [[New Delhi]]. 

==Tameddurt==

Gandhi yeqdec d abugaṭu deg [[Tafriqt n Wenẓul|Tefriqt n Wenẓul]], yerna din ay yessnen lbaṭel aberkan n tmeḥyaft gar yemdanen yemgerraden deg tneṣlit. Asmi ay d-yeqqel ɣer Lhend deg [[1914]], yebda yekkat i lmend n uzarug n tmurt-nnes ay yellan ddaw udabu abriṭani. 

==Imenɣi-nes amelwi af uzarug n Lhend==
Γandi yettwassen s ubrid i d-yewwi deg uqazem n weqmaḍ akked temsbaṭlit ala s weεṣay aɣarim n wegdud ; aselḥu n tiẓri-a-ines deg umennuɣ yebna ɣef trekrriṭ (tarkriṭ = nonviolence), dɣa annect-a yettwaḥsab gar wayen yessawḍen tamurt n Lhend ad tḥelli timunent-is. Mzḥsub yella itteg ifadden i medden akken ad nnaɣen mgal tuṭṭfa tabriṭanit war ma sqedcen iɣil, d acu kan, leqdic-nnes deg tsertit yessaweḍ-it ad yettwaḥbes acḥal d tikkelt. Gandhi iwet daɣen akken ad iḥudd [[Irunnilen|irunnilen]] (intouchables), wid yettwaḥeqren deg wesɣan (ddin) ahendusi. Asmi ay qrib ad tawey Lhend azarug-nnes, bdan-d yimenɣiyen imeqranen gar Yinselmen ed Yihendusiyen n Lhend, d wid aydeg mmuten aṭas n medden. 

==Deffir tmunent n Lhend ed tmettant-is==

D aya ay yejjan Gandhi ad yeg taḥemla akken ad yeḥbes yimenɣi-a, yerna iga asunded (grève) n llaẓ i lmend n waya, dɣa d aya ay yessawḍen ixṣimen-nni ad ḥebsen imenɣi. D acu kan, Gandhi yenɣa-t yiwen n umeḍḍarfu ahendusi aɣlenaẓri deg wass n 30 Yennayer 1948,acku iwala-t d netta d ssebba n beṭṭu n tmurt ɣef snat (mi d-tlul Pakistan) d tuɣalin-is ɣer deffir deg tnezmar. S tesnagt-is )Γandhi yeqqel d azamul n talwit ama deg Lhend, ama deg tmura n beṛṛa.

[[Category:Tameddurt]][[Category:Tasertit]][[Category:Ahendi]][[Category:Asertay]]
