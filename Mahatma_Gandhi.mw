'''Mohandas Kamaracand Gandhi''' (ilul deg [[2 tuber]] [[1869]] deg [[Porbandar]] - yemmut deg [[30 yennayer]] [[1948]] deg [[Delhi]]), d imḍebber ameqran n [[Lhend]], d win ay yuraren dduṛ d ameqran deg uzarug (indépendance) n tmurt-nnes. 

==Tameddurt==

Gandhi yeqdec d abugaṭu deg [[Tafriqt n Wenẓul|Tefriqt n Wenẓul]], yerna din ay yessnen lbaṭel aberkan n tmeḥyaft gar yemdanen yemgerraden deg tneṣlit. Asmi ay d-yeqqel ɣer Lhend deg [[1914]], yebda yekkat i lmend n uzarug n tmurt-nnes ay yellan ddaw udabu abriṭani. 

==Imenɣi-nes amelwi af uzarug n Lhend==

Yella itteg ifadden i medden akken ad nnaɣen mgal tuṭṭfa tabriṭanit war ma sqedcen iɣil, d acu kan, leqdic-nnes deg tsertit yessaweḍ-it ad yettwaḥbes acḥal d tikkelt. Gandhi iwet daɣen akken ad iḥudd [[Irunnilen|irunnilen]] (intouchables), wid yettwaḥeqren deg wesɣan (ddin) ahendusi. Asmi ay qrib ad tawey Lhend azarug-nnes, bdan-d yimenɣiyen imeqranen gar Yinselmen ed Yihendusiyen n Lhend, d wid aydeg mmuten aṭas n medden. 

==Deffir uzarug n Lhend ed tmettant-is==

D aya ay yejjan Gandhi ad yeg taḥemla akken ad yeḥbes yimenɣi-a, yerna iga asunded (grève) n llaẓ i lmend n waya, dɣa d aya ay yessawḍen ixṣimen-nni ad ḥebsen imenɣi. D acu kan, Gandhi yenɣa-t yiwen n umeḍḍarfu ahendusi deg wass n 30 Yennayer 1948. S tesnagt-nnes (sagesses), Gandhi yeqqel d azamul n talwit ama deg Lhend, ama deg tmura n beṛṛa.

[[Category:Tameddurt]][[Category:Tasertit]][[Category:Ahendi]][[Category:Asertay]]
