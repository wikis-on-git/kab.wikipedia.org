'''Anrar''' neɣ '''Tajumma''' d [[akat]] i kra n tama yettwasuttlen deg kra n tɣult ɣef tiggi, d talɣa ifraren deg-s n tama yettwasuttlen gar n kuẓ (4) n izelman s yiwet n teɣzi anda sin deg-sen d imsadaɣen ma d sin niden d ibeddayen yakk d umezwaru. Anecta ad yili s talɣa n [[amkuẓ|umkuẓ]]. Seg talɣa ayi ad tili tsuddemt n yakk talɣiwin n tjummiwin niden, mi ara ad tili teɣzi n izelman-a d yiwet tigget n wakat n teɣzi, imir-nni tama yettwasuttlen gar-asent yettumeggez d yiwet n tigget n wakat n tjumma. Ihi, ma yella-d wemkuẓ teɣzi n [[ibdi (tusnakt)|yebdi-ines]] 1 m, tajumma-ines ad tegdu 1 m²

Asiden n tjumma yezmer ad yili s wemdan n imkuẓen n tigget n tjumma tamurant d tummidt.<br/>
Deg [[Anagraw agreɣlan n tiggtin|unagraw agreɣlan n tiggtin]], tigget n wakat n tjumma tga d amiter amkuẓ (m²), dɣa amiter amkuẓ iga d tajkmma n yibdo teɣzi-ines 1 m. Akken illant waṭas n tiftarin yettwassnen i tjummiwin n talɣiwin ifraren am [[Akerdis|ikerdisen]] d [[asrem|iserman]] d [[tawinest|twinas]]. S usemres n taftarin-a yezmer ad yili usiden n tjumma n yal ibdi s wegzam n yibdiyen ɣer ikerdisen neɣ ɣer twinas i tuwwit (aḥelli) n talɣiwin tuzligin yakk d tilas
 
== Tigda i wsiden n tjumma ==
[[Tugna:CircleArea.gif|thumb|Tajumma n twinest m[[azenzar (tanzeggit)|uzenzar]] r.]]
* Tajumma n [[asrem|wesrem]] = [[teɣzi (tusnakt)|teɣzi]] × [[tehri]] 
D agejdam d akken tajumma n wesrem i d-iqqaren d akken tajumma n wesrem tegda teɣzi-ines × tehri-ines, dɣa anecta d ayen izemren a d-ittwakez war anza fell-as s turrit n tamawt mi ara ad ittwaqelled wesrem tehri-ines d tigget ma d teɣzi-ines d kra n wemdan seg tiggtin, ad yettwala d akken amdan n tiggtin timkuẓin i d-issiliɣen tajumma n wesrem tegda amdan n tiggtin tizegrarin (n teɣzi) i d-issiliɣen teɣzi n wesrem, yerna s tmerniwt n wemdan n tiggtin n teɣzi ad yettwala d akken tajumma n wesrem trennu s yiwen n watih, s wanecta ad ibin d akken tajumma n wesrem tegda teɣzi-ines × tehri-ines. 
* Tajumma n [[Akerdis|ukerdis]] = ½ × azadur × tiddi, s tira deg tugna: <math> A = b.h/2 </math> anda: '''b''' d teɣzi n uzadur, ma d '''h''' d teɣzi n tiddi.
* [[Tajumma]] n tiggi n [[tawinest|twinest]] <math>A = \pi r^2 \,</math> anda: '''r''' d azgen n ukdu n twinest.
* Tajumma n tiggi n [[tuzza]] <math>A = 4 \pi r^2 \,</math> anda: '''r''' d azgen n ukdu n tuzza.
* Tajumma n [[Azunglay|uzunglay]]: [[Pi]] (<math>{\pi}</math>) × azgen n ukdu n ugellus ameqran × azgen n ukdu n ugellus ameẓyan
* Akat n tjummiwin ticuranin d tid yettwasuttlen yezmer ad yili s usemres n tussna n [[aneẓlay d weɣrad|uneẓlay d weɣrad]]
* Tajumma n [[amkuẓ|umkuẓ]] = teɣzi n yibdi L² neɣ '''A = L<sup>2</sup>'''
