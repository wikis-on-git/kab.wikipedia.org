[[Tugna:Targui.jpg|thumb|300px|right|Atergi]]

'''Imuhaɣ''' d agdud [[Imaziɣen|amaziɣ]] yettidiren deg [[Aneẓruf|Uneẓruf]] n [[Tafriqt]]. Akal-nsen d Aneẓruf (Idurar n [[Tasili]], n [[Ayer]] di [[Nijir]], atg.). 

Yernu imi ay zgan teddun ɣef udar, ttreggizen (teddun) nutni d lmal-nsen (iɣersiwen-nsen d ileɣman) seg wemkan ɣer wayeḍ, wwḍen ɣer waṭas n tmiwa di Tefriqt. Imuhaɣ xulḍen aṭas n yegduden ifriqiyen ay ten-id-iqerben neɣ yellan ɣer tama-nsen, nitni fkan-asen daɣ-nni wwin-d aṭas seg-sen. Ass-a, nezmer ad naf Imuhaɣ di [[Nijir]] d [[Mali]], am akken nezmer ad naf kra n trebbaɛ-nsen neɣ n waggayen di [[Ččad]], [[Burkina Faso]] akk d [[Nijirya]]. 

Deg wenḍul n Uneẓruf (Nijir akk d Mali), aṭas n yegduden ifriqiyen ay yettidiren ɣer tama n Yimuhaɣ, nezmer ad d-nebder seg-sen [[Ibambaraten]], [[Ifulanen]] akk d [[Isarakuliyen|Yisarakuliyen]]. Kra seg yegduden-agi kessen lmal am Yimuhaɣ, di lweqt i deg wiyaḍ xeddmen tafellaḥt neɣ akal. Tuɣ (yella), wakal n wenẓul n Uneẓruf kkan (uɣent) deg-s isaffen, d aya ay t-yerran d agilal, amakken (meḥsub) yelha (igarrez) i tfellaḥt. 

==Aẓar n wawal==

Awal ''Amuhaɣ'' deg asuf, ''Imuhaɣ'' deg asget neɣ daɣen ''Kel Tamacaq'' ad yaf aẓar-is deg awal ''Amaziɣ'', ''[[Imaziɣen]]'' deg asget. D aɣdebbu n imuhaɣ i yeǧǧan ad yeḍru cwiṭ n usnifel ger wawalen agi, maca di tilawt d yiwen. 

Isem n tutlayt ''Tamacaq'' yekkad seg ''[[Tamaziɣt]]''.

==Iderman==

Di timiḍi wis 19, akal n Imuhaɣ yebḍa gar timweyawin, tal yiwen yeḥkem fell-as yiwen Umenukal (''Amenukal''), akked kra n yemɣramen imeqqranen seg tal teqbilt. Gar-asen ad naf: 

* '''[[Kel Ajjer]]''' neɣ Azjar: i wumi adeg-aɣella d [[Ɣat|Aɣat]].
* '''[[Kel Ahaggar]]''', deg yidurar n [[Ahaggar]].
* '''[[Kel Adaɣ]]''', neɣ '''Kel Asuq''': di [[Kidal]], ed [[Timbuktu|Tin Buktu]]
* '''[[Iwillimmiden]] [[Kel Ataram]]''', neɣ ''Iwillimmidan n Utaram'': [[Menaka]], ed [[Azawaɣ]] deg ([[Aẓawad|Uẓawad]])
* '''[[Iwillimmiden]] [[Kel Denneg]]''', neɣ ''Iwillimmidan n Wegmuḍ'': [[Tin Tabaradin]], [[Abalaɣ]], [[Taliya]] [[Azawaɣ]] ([[Nijir]]).
* '''[[Kel Ayer]]''': [[Asudi]], [[Agadez]], [[In Gal]], [[Timiya]] ed [[Iferwan]].
* '''[[Kel Gres]]''': [[Zinder]] ed [[Tanut]] armi ugafa n [[Nijirya]].
* '''[[Kel Uwey]]''': [[Ayer]], deg unebdu llan deg [[Tasawa]] (Nijir)

{{Reflist}}
Imeqranen i yelan (yesɛan) azamul n ''Amenukal'' (Ameqran) llan :
* '''Amattaza''', seg Lisawan
* '''Abu Ag Ajaku''', seg Tamisgida
* '''Afadandan''', seg Lisawan
* '''Karidanna''', seg Iwillimmiden
* '''Waisimudan''', seg Iwillimiden
* '''Aljilani Ag Ibrahim''', seg Iwillimiden
* '''Busari Ag Axmad''', seg Iwillimiden
* '''[[Musa Ag Amastan]]''', seg Kel Ahaggar
* '''Ibrahim Ag Abakkada''', seg Kel Ajjer
* '''Amud''', seg Kel Ajjer
* '''Maxammad Ag Katami''', seg Iwillimmiden
* '''Balxu''', n Kel Ayer
* '''Wan Aguda''', seg Kel Faday (Kel Ayer)
* '''Ahitaɣal''', si Kel Ahaggar
* '''Axanuxan''', n Kel Ajjer
* '''Xadaxada''', n Iwillimiden
* '''Alxurer''', n Iwillimiden
* '''Bazu''', Iwillimiden
* '''Maxammad Wan Ag Alxurer''' Iwillimiden
* '''Abdurrexman Tagama''', n Kel Ayer
* '''Hammed Almumin''' Iwillimiden
* '''Fihrun Ag Amansar''', seg Iwillimiden
* '''Atisi Ag Amellal''' n Kel Ahaggar
* '''Axamuk Ag Ihemma''' n Kel Ahaggar
* '''Bay Ag Axamuk''' n Kel Ahaggar
* '''Xamzata Ag Maxammad''', n Iwillimiden
* '''Adaber Ag Maxammad''' d Amenukal amaynu n Kel Ahaggar

==Taɣbalut== 
http://amastan1.tripod.com/ (Ɛumar Muffek)


[[Taggayt:Imucaɣ]]
[[Taggayt:imaziɣen]]
