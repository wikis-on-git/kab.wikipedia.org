{{Asfer n umtiweg}}
'''Ayyur''' (Azamul-is: '''☾''') d [[ayyur agaman]] amyiwen n [[Tagnit|tegnit]] <ref group="tamawt">Ilan (yesɛan) daɣen [[azunyur|izunyuren]] itezzin deg tmezziyin yudsen ɣur-s. Maca izunyuren-a ur ttumeggzen ara d iyyuren n tidet.</ref> akken iga daɣen d [[umuɣ n wayyuren igamanen|ayyur ameqqran wis 5]] deg [[udus anafuk|unagraw anafuk]]. Anda yettumeggez d ayyur agaman ameqqran yakk deg unagraw anafuk deg wayen yerzan ableɣ-is s wassaɣ ɣer [[itrikli|wemtiweg i yeṭṭafar]], anda [[akdu|akdu-ines]] yettawaṭ ar ukuẓ (¼) n wekdu n tegnit, ma d [[takura|takura-ines]] tga 1 ɣef 81 (1/81) n tkura n tegnit, yerna yettumeggez d ayyur wis 2 deg [[Tineẓẓi|tneẓẓi]] seld n wayyur n [[Io (ayyur)|Io]]. Ayyur n tegnit yettwassen s [[Tuzzya tamtawant|tuzzya-ines tamtawant]] d umtiweg-is (tagnit) anda i d-isbanay yiwen n wudem deg yal tikkelt, dɣa [[udem amaskad n wayyur|udem yettwaskaden seg wayyur]] yifrir s tama n ibuṛkanen yudren, yemmullsen. Tama ayi tezga-d gar n isawnen n yiclem akalan amzik yettfejjijen yakk d [[takuct tamackaṭṭ|tikucin timackaṭin]] yeflalen. Akken i tella tamawt d akken ayyur n tegnit iga d tafekka yettfejjijen yakk s waṭas deg igenni n tegnit seld n [[tafukt|tfukt]] ɣas akken tajumma-ines d tamsullest s waṭas, anda ila (isɛa) uɣul am tiregt.

Ayyur d [[tafekka tagnnawt|tafekka tagennawt]] tamyiwent ɣef wacu yedda wemdan s yiṭarren-is, anda ɣas akken [[ahil n Luna]] n [[tiddukla n Suvyit]] illa d amenzu i wakken ad ismures deg tuwwṭa ɣer wayyur s [[tamseddut tamalunt|temseddut tamalunt]] ur neddim ara [[amsallun|imsallunen]] deg useggas n [[1959]], maca d [[ahil n Apollo]] n [[Nasa]] iy ssawṭen ad yessedru inig s tuɣdadin tilsanin yebdan s tuɣdadt talsant tamezwarut tamezzayt ɣef wayyur (tuɣdadt n [[Apollo 8]] deg useggas n [[1968]]), sin akin ṭefrent 6 n yinigen ilsanen ɣer wayyur gar n iseggasen n 1969 d 1972 - anda inig amezwaru deg-sen d [[Apollo 11]] deg useggas n 1969 -. Inigen-nni wwin-d deg tuɣalin-nsen azal n 380 kg n [[aẓru anayyur|yiẓra n wayyur]] yettusxedmen i tigzi temhazt asnaklan i yiẓuran d unulfu n wayyur, yakk d tigzi n [[tamsukt tagensant n wayyur|temsukt tagensant n wayyur]] d [[tasnakalt n wayyur|tesnakalt n wayyur]]. Maca seld n usmures n wahil n [[Apollo 17]] deg useggas n 1972, ur d-llin ara yinigen ɣer wayyur anagar s temseddutin war imsallunen, tuget n yinigen-a llan-tt-d s [[tamesdullunt|tmesdullunin]] yeṭṭafaren [[Nasa]] ([[Iwunak Yeddukklen n Temrikt|Marikan]]) neɣ n [[Lunuxud 1]] ([[tiddukla n Suvyit]]). Ma seg 2004, Marikan, Lhend, Yapan, Ccinwa yakk d [[tanegga tamalunt n Uruppa|tnegga tamalunt n Uruppa]] uznent timseddutin timallunin ɣer tmezzit n wayyur anda i ttekkant yakk deg usentem n tilin n waman deg wayyur deg imedwan utliyen.

== Ayyur deg yidles ==
Afrari n wayyur deg tegnawt n [[iṭ|yiṭ]] tamallast d wallus-is alugan n [[annuf n wayyur|talliyin]] iga-y-as s teɣzi n wakud d talliyin asemdu adelsan s wazal-is ama deg tutlayin, deg [[taswast tanayyurt|teswaswt tanayyurt]], deg tẓuri yakk d [[tayallut tanayyurt|yimyayen n zik]] i d-ittwasgensen deg ikucen n wayyur am [[Xunsu]] deg tɣerma n Miẓra d [[Čang]] deg tɣerma n icinwiyen yakk d [[Mama quilla]] deg tɣerma n [[Inka]]

==Medden d wayyur==

Ayyur sseqdacen-t seg zik medden akken ad ḥesben ayyuren n useggas n wayyur (am Yinselmen d Yicinwaten). Arma i d asmi i d-yennulfa [[utiliskup]], deg lqern wis 17, i bdan yemdanen ttwalin ṣṣifa n tidet n wakal n wayyur. Deg Yulyu n 1969, imdanen rsen i tikkelt tamezwarut ɣef Wayyur, yerna kemmlen rezzun fell-as arma d 1972. 

''"D acerkiḍ amezzyan i umdan, d acerkiḍ ameqqran i talsa!"''

[[Category:Tussna]]
