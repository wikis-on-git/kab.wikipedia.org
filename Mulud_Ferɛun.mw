{{Infobox biography}}

'''Mulud Ferɛun''', Lmulud At Caɛban, d amyaru aqbayli. Illul ass [[8 meɣres]] [[1913]] di [[Tizi Hibel|Tizi Hibel]] di temnaṭ n [[Tizi Wezzu]]. Yemmut ass n [[15 meɣres]] [[1962]] di [[Lebyar]] tama n [[Ledzayer (tamdint)|Ledzayer]] tamanaɣt. I t-inɣan d amussu n O.A.S.

== Tadiwennit ==
Tadiwennit d Mulud Ferɛun

Teffeɣ deg l'Effort Algerien n 27 furar 1953 yesteqsa-t Maurice Monnoyer.

Yerra-tt ar teqbaylit Amor Rekis 

S lferḥ ameqran ad awen nehdu tadiwennit d Mulud Ferɛun ara isufɣen ungal-ines wis sin, Akal d Idammen ɣer tizrigin Le Seuil. Adlis-a, i d-yettwacekkren aṭas, war ccek ad isɛu azal ameqran imi yettmeslay ɣef lɣerba n iqbayliyen ar Fransa.
’’ Mulud Feraun ata da zdat-i , yusad srid si tmurt n yiqbayliyen. D acu tenniḍ ad temlileḍ yid-s tura ..? '' i d-yesteqsa Emmanuel Roblès di tilifun . 
Ulayɣar nniɣ-awen srid i qebleɣ. Azgen n tsaɛtt mbaɛd, win ara yeqqimen ɣur-i ''mmis igellil'', yekcem ɣer lbiru-inu. yiwen ufus yerfed lemḍela wayeḍ aqrab n uglim. 

Yessers ayen ibub. Yeẓẓel afus-is yexmes yid-i s leḥmala. 
Mulud Ferɛun yettban amzun d imsetḥi maca mi d yuki kan s teflest neɣ laman ad yelli iman-is, yettmeslay, yettqesiṛ awen d iban ulac argaz lɛali am netta. 
Netta yettmeslay-d nek taɛwadɣ-as tamuɣli s tuffra. Deffir tismaqalin tettreqriq deg taṭucin-is tafat n tudert. Yessers sin ifasen iberkanen sufella lbiru . Icetiḍen i yelsa ḥman , aqerruy-is yeǧǧa-t ɛaryan , tamgarṭ-is tettban i-yid am akken tekcem deg tuyat-is seg ubalṭu aqehwani i yelsa.Udem yennecraḥ ɣas anyir tkerz-it ddunit. Acebbub d ulwiɣ, aberkan am claɣem-is i cebḥen imi-s m’ ara yecmumeḥ.


'''Siwlaɣ-d ɣef ungal-inek amezwaru.''' 

-Uriɣ ''Mmis igellil'' deg ussan iberkanen n umgaru, s teftilt n ''ukanki''.Rriɣ deg-s ayen akk yellan deg ul-iw. 

'''Ungal a d ameddurman* , neɣ akka ?''' 

-Ih…aṭas i fkiɣ i wakken ad yeffeɣ udlis a acku iḥuzayi laẓ di kra n ussan . ɣas akkeni imru ur yeḥbis armi ukiɣ i wayen i zemreɣ ad ggaɣ. Cciɛa i d-yewwi tesbeɣs-iyi akken ad aruɣ idlisen niḍen. 

Yernad d akken ilul deg Tizi-Hibel taɣiwant n Larbɛa n at Iraten deg tama n Igawawen. Deg twacult tagellilt.

'''I baba-k d acu yella ixeddem ?''' 

-D afellaḥ I yella ɣef iman-is di tallit-nni i lullaɣ maca deffir 1910 terra-t tmara ad yeǧǧ akal n lejdud yeḍfer abrid n unadi n uxeddim anda niḍen. Imir-nni Iqbayliyen ur ttinigen ara ar Fransa maca ar tama n Qsentina. Ruḥ a zzman armi yufa iman-is deg imɣizen n Ugafa , di Lens syen yedda ar tama n Paris . Yella ixeddem ar Fonderies d'Aubervilliers mi t yewwet umxix deg uxeddim. 

'''Nezmer ad ninni d akken baba-k yeṛwa laɛtab akken ak n irebbi. Deg acḥal yid-wen i tellam ?''' 

-Semmus (5), sin deg-sen d arrac. amaẓuẓ d aɣen d aselmad .

'''Deg ''Mmis n igellil'', turiḍ s ubrid n ungal temẓi-inek d leqraya-k. Tewḍed ar iswi-k s ''iɣalen-ik''. Aṭas i tɛajb-iyi tabɣest-ik….''' 

-Ur zmireɣ ad ttuɣ yiwen seg iselmaden-iw id yefkan afus n tallalt akken ad i fken lbursa akken ad kemleɣ leqraya deg Tizi-wezzu akk d ENA (aɣerbaz amagnu n Lezzayer). 

'''Melmi id tuɣaleḍ d aselmad ?''' 

-Deg useggas n 1935 . Seg ass-nni aṭas n tɣawsiwin i seɣraɣ ladɣa di Tewrirt Mussa , sin ikilumitren ɣef taddart- iw, seg 1946 ar 1952. 

'''Assa aqlik-id d anemhal n uɣerbaz n warrac n Larbɛa nat Iraten ….''' 
-D tidett Akka ih, seg wayyur n tuber. 

'''Aɣerbaz n 300 inelmaden s timeɣri tanemmadut*, tferḥeḍ ?''' 

-Deqs-aɣ. ɣur-nneɣ aman di tbernint d trisiti. Amejjay d ufarmasyan zdat-nneɣ kan.Igerdan qqaren akken ilha acku bɣan ad lemden aṭas n tɣawsiwin. 

'''Tzewǧeḍ ?''' 

-Zewǧaɣ, ɣur-i 6 igerdan , ameqran deg-sen d bab n 13 iseggasen. 

Newweḍ ɣer w ''Akal d idammen''. Mulud Ferɛun yessereḥ deg meslay….nettḥulfu d akken adlis yecreḍ aṭas n wayyuren n tensuft. Adlis mazal yedder deg-s, ɣas akken atan yakan deg Paris. 

'''Amek ik d t ussa tikti n ungal-a amaynut ?''' 

-Tamezwarut d cciɛa n ungal id uriɣ deffir wa i-d-iyi sbeɣsen ad aruɣ wiyaḍ. Tis snat, tikti tusa-yid akken ad suqlaɣ iman (rruḥ) n Teqbaylit, ad iliɣ d anagi.Nek d aqbayli aquran d mmis uqbayli,seg mi d lulaɣ i zedɣeɣ di Tmurt-a .Iqbayliyen d imdanen am nutni am wiyaḍ.Nek aqli-yi da i wakken awen t id inniɣ. Seg mi bdiɣ tira n udlis a, yeṭafar-iyi ameddakel-iw Roblès , ɣur-s ass-a 20 iseggasen segmi tesnaɣ.Netta i yesbeɣsen di yal tikkelt yettased ar ɣur-i ar Tewrirt ad yessefqed ma kfiɣ-t neɣ ala, takerrust-is tameɣbunt aṭas i tenaɛtab deg iberdan yettalin s adrar .Ad teẓrem d akken tadukli ar ɣures macci d awal kan.


''Ungal n Aɛmeṛ d Marie .''

'''ɣef acu yettmeslay ungal akal d idammen ?''' 

Mulud Ferɛun ur d yerra awal din din. Yebda yetturar mebla ma ifaq s inziz (llastik )yufa sufella lbiru , mi t yeḍleq yeddem akeryun . Yeḍeqr iman-is ar deffir ikemmel : 

-Niɣ-as lɣerba n Iqbayliyen tezmer ad efk yiwen neɣ kra n idlisen .Bḍiɣ lɣerba ɣef snat : seg 1910 ar 1930 akk d 1930 ar assa.''Akal d Idammen ''yettmeslay ɣef tallit tamezwarut, ad rnuɣ ungal niḍen ɣef tallit tis snat. 

'''Ayɣer snat n talliyin ?''' 

-ɣef akken ttwaliɣ yella umgarad (lxilaf) ameqran ger snat talliyin-a . lɛeqliya n Iqbayliyen n w ass-a yettinigen ar Fransa ur telli maḍi am tin n iqbayliyen isen irẓan asalu.Yif akken wejden Iqbayliyen n 1953 imi taɣen tanumi i tmeddurt n temdint maca yif akken ṭfen imezwura di tjadit d tmurt.Llan ttḥirin melmi ara uɣalen ar taddart s isurdiyen ara ten isuffeɣen seg yir liḥala ig llan ddren.Ass-a nettidir ayen niḍen. 

'''Siwlaɣ-d kra fell-as'''

-Wwiɣ-d deg ''Akal d idammen'' taqsiṭ n Aɛmer, ilemẓi n 14 iseggasen, i d-uznen ɣer Paris netta d iǧiran-is deffir umgaru n umadal amezwaru.Aɛmer yella ixeddem d amenwal ɣer warraw n taddart-is .Di Fransa yebda ixeddem am netta am atmaten-is deg umɣizi (lmina).Deg yiwet n tmeddit yenɣa war aɛemmed yimen uqbayli.Ameɣbun meskin ur yezmir ad yuɣal ar tmurt imi yugad at nɣen tawacult n umerḥum.Yeqqim di Fransa.Zrin 15 iseggasen , yettu leḥder, yejma tamurt d tudert n imesdurar . Yewwi yides tameṭṭut-is Marie , taparizyant ig ṛwan lemṛaṛ n ddunit.Sin iseggasen segmi d yuɣal ,yessawel-as-d lmektub-is, nɣan-t. 

''Ameslay nneɣ ikemmel, Mulud Ferɛun yettara ɣef akk isteqsiyen-iw.''

'''Yella kra tetthegiḍ ?''' 

-Ih, acku ayen yaɛnan iman (rruḥ) n Teqbaylit meqqer maca yewɛar at terreḍ akken iwata. 

'''Ad yilli ukemmel i Mmis igellil ?''' 

-Aya macci d awezɣi…maca deffir waya, ad suffɣeɣ war ccek adlis i d-yessumen Brouty ɣef tmeddurt n yal ass n yiqbayliyen. Tajmaɛt, tala, ssuq, tuɣalin n iɣriben si Fransa…atg.Ad kemleɣ adlis-a s tmucuha. 

'''Melmi tettaruḍ ?''' 
-Deg ass lehhuɣ d twurri , ttaruɣ deg iḍ d ussan n ustaɛfu.ttaruɣ qrib yal ass 3 neɣ 4 tewriqin, ma ǧǧan-t-iyi tikta a tteǧǧaɣ i wass niḍen. 

'''Mi tettaruḍ tetabaɛḍ aɣawas (leblan)?''' -Zeggireɣ s tira n tikta s umata.Mi ttaruɣ i ttqeɛideɣ taqsiṭ.S umata ẓriɣ anda tedduɣ maca mi ttaruɣ ttasen-t tikta d tegnatin ur nwiɣ. 

'''Amek i tettwaliḍ udmawen n ungal-ik ?''' 

-Ttareɣ s tidet iman-iw deg umḍiq-nsen. Tsuturaɣ-ten.Di tagara d nutni ara i d innin d acu ara aruɣ. 

Nettkemil ameslay,mass Ferɛun yenna yid d akken ad yewwet tarzeft ar Paris deg ussan n ustaɛfu n tfaska ( Paques) ilmend n tuffɣa n udlis ''Akal d Iddamen''.Le Seuil, war ccek as d ggen tameɣra (ad nfaṛes tagnit ad nesmekti d akken tizrigin-a uɣen izerfan n udlis ''Mmis igellil''). 

'''Anwi idlisen i tḥemleḍ ?''' 

-Aṭas i ɣriɣ.Zik ur tceriṭeɣ ara nnig wacu tceriṭeɣ ass-a.Testtbenaɣ idlisen ilsanen, wid yaɛreḍ ad yer amyaru alsan s lekmal-is acku alsan ur yelli yelha s lekmal neɣ diri s lekmal.Amyaru af akken ttwaliɣ ur yesɛi azref ad yemeslay ɣef imdanen s ustehzi.Yak tecrekḍ-iyi ṛṛay ? 

''Mulud Ferɛun d amusnaw s tidett u d amyaru mu zeddig wul. Ẓṛiɣ itri-s at yessiweḍ ɣer lebɛed, Akken yebɣu yili, tiɣṛi-s seg tid mu ilaq a nsel !''


* ameddurman : yettmeslay ɣef iman-is,ɣef tudert-is.
*timeɣri tanemmadut: cours préparatoire.

tawwuri: leqdic, axeddim.


yettwakkes seg [[www.imyura.net]]. 

== Adriraw ==
{{tanaka ifettin tazzwara |azwel=Idlisen d imagraden}}
;Idlisen

* ''Mmis n igellid, Menrad ccix aqbayli'', Tiẓrigin. Cahiers du nouvel humanisme, Le Puy, 1950, 206 p.
*  ''La Terre et le Sang'', Tiẓrigin du Seuil, Paris, 1953, 256 p.
*  ''Ussan n Tmurt n Iqbayliyen'', Zzayer, Baconnier, 1954, 141 p.
*  ''Iberdan i t-alin'', Tiẓrigin du Seuil, Paris, 1957, 222 p.
*  ''Isefra n Si Muḥ'', Les Tiẓrigin de Minuit, Paris, 1960, 111 p.
*  ''Aɣmis 1955-1962'', Tiẓrigin du Seuil, Paris, 1962, 349 p.
*  ''Tibratin i imeddukal-is'', Tiẓrigin du Seuil, Paris, 1969, 205 p.
*  ''Amulli'', Tiẓrigin du Seuil, Paris, 1972, 143 p.
*  ''Aɣaram n tiɣefrin'', éd. Yamcom, Zzayer, 2007, 172 p.

;Imagraden

* « Ccix n bled di Lezzayer », ''Ikayaden d Timsizwar'', Paris, mayyu-yunyu 1951.
* « Taɣennant », ''Iṭij'', Zzayer, {{uṭṭun}}6, yunyu 1951.
* « Ɣef “uɣerbaz afriqi-ugafa n isekkilen” », ''Tafriqt'', AEA (Tiddukla n imura izzayriyen), Zzayer, {{uṭṭun}}241, yulyu-ctamber 1951.
* « Les potines », ''Foyers ruraux'', Paris, {{uṭṭun}}8, 1951.
* « Mœurs kabyles », '' La Vie au soleil'', Paris, ctamber-tuber 1951.
* « Les rêves d'Irma Smina », ''Les Cahiers du Sud'', Rivages, Marseille, {{uṭṭun}}316, semestre wis sin n 1952.
* « Ma mère », ''Simoun'', {{uṭṭun}}8, mayyu 1953, Oran.
* « Les Beaux jours », ''Terrasses'' (Jean Sénac), Zzayer, yunyu 1953.
* « Réponse à l'enquête », ''Les Nouvelles Littéraires'', Larousse, Paris, 22 tuber 1953.
* « Images algériennes d'Emmanuel Roblès », ''Simoun'' (J.-M. Guirao), Oran, {{uṭṭun}}30, dujamber 1953.
* « L'auteur et ses personnages », ''Bulletin de l'Amicale des anciens élèves de l'école normale de Bouzaréa'', fuṛaṛ 1954.
* « Au-dessus des haines », ''Simoun'' (J.-M. Guirao), {{uṭṭun}}31, yulyu 1954,.
* « Le départ », ''L'Action'', Parti socialiste destourien, Tunis, {{uṭṭun}}9, 20 yunyu 1955.
* « Le voyage en Grèce et en Sardaigne », ''Journal des instituteurs de l'Tafriqt du Nord'', {{uṭṭun}}1, 29 ctamber  1956
* « Les aventures de Ami Mechivchi », ''Journal des instituteurs de l'Tafriqt du Nord'', {{uṭṭun}}1, 29 ctamber 1956.
* « Les aventures de Ami Mechivchi » (suite), ''Journal des instituteurs de l'Tafriqt du Nord'', {{uṭṭun}}2, 13 tuber 1956.
* « Souvenir d'une rentrée », {{uṭṭun}}2, ''Journal des instituteurs de l'Tafriqt du Nord'', 15 tuber 1956.
* « Ccix n bled di Lezzayer », ''Journal des instituteurs de l'Tafriqt du Nord'', {{uṭṭun}}3, 25 tuber 1956  .
* « Le beau de Tizi », ''Journal des instituteurs de l'Tafriqt du Nord'', {{uṭṭun}}4, 10 wamber 1956.
* « Les bergères », ''Journal des instituteurs de l'Tafriqt du Nord'', {{uṭṭun}}5, 24 wamber 1956.
* « Hommage à l'école française », ''Journal des instituteurs de l'Tafriqt du Nord'', {{uṭṭun}}6, 6 dujamber 1956.
* « Monsieur Maschino, vous êtes un salaud », ''Démocratie'' (Charkaoui), Casablanca,  amezwaru n yebrir 1957.
* « La légende de Si Mohand », ''Affrontement'', Paris, {{uṭṭun}}5 (« Art, culture et peuple en Tafriqt du Nord »), dujamber 1957.
* « Les écrivains musulmans », ''Revue française de l'élite européenne'', Paris, {{uṭṭun}}91, 1957.
* « La littérature algérienne », ''Revue française'', Paris, 1957.
* « Le voyage en Grèce », ''Revue française'', Paris, 1957.
* « La légende de Si Mohand », ''Zzayeria'', OFALAC,  ctamber 1958.
* « Hommage à l'école française », '' Zzayeria'', OFALAC, {{uṭṭun}}22, mayyu-yunyu 1959.
* « La source de nos communs malheurs » (lettre à Camus),'' Preuves'', Paris, Congrès pour la liberté de la culture, {{uṭṭun}}91, ctamber 1958.
* « Le dernier message », ''Preuves'', Paris, Congrès pour la liberté de la culture, {{uṭṭun}}110, yebrir 1959.
* « Le départ du père », ''Zzayeria'', OFALAC, {{uṭṭun}}22, mayyu-yunyu 1959.
* « Journal d'un Algérien », ''Preuves'', Paris, Congrès pour la liberté de la culture, {{uṭṭun}}139, ctamber 1959.
* « La vache des orphelins », ''Zzayeria'', OFALAC, {{uṭṭun}}30, yennayer-fuṛaṛ 1960.
* « Si Mohand ou Mehand », ''La nouvelle critique'', PCF, {{uṭṭun}}112, yennayer 1960.
* « Destins de femmes »,  ''Zzayeria'', OFALAC, {{uṭṭun}}44, dujamber 1960.
* « L'entraide dans la société kabyle », ''Revue des centres sociaux'', Zzayer, {{uṭṭun}}16, 1961.
* « Mekidèche et l'ogresse », ''Zzayeria'', OFALAC, n°60, automne 1961.
* « Mekidèche et l'ogresse » (suite), ''Zzayeria'', OFALAC, n°61, noël 1961.
* « Déclaration téléphonique après la mort d'Albert Camus », ''Oran Républicain'', Oran, 6 yennayer, 1962.
* « Lettres de Kabylie envoyées à Emmanuel Roblès », ''Esprit'', n°12, dujamber 1962.
* « Zzayerisches Tagebuch », ''Dokumente Zeitschrift für übernationale Zusammenarbeit'', Bonn, {{uṭṭun}}18, 1962.
* « Discours lors de la remise du prix de la Ville d'Zzayer », le 5 yebrir 1952, ''Œuvres et critiques'', Paris, J.M. Place, {{uṭṭun}}4, hiver 1979.
* « Les tueurs », ''CELFAN Review'', Philadelphie, Temple University, Eric Sellin, Editor, 1982.
{{tanaka ifettin taggara}}


[[Taggayt:tameddurt|Ferɛun]]
[[Taggayt:Amaru|Ferɛun]]
[[Taggayt:Talalit deg 1913|Ferɛun]]
[[Taggayt:Lmut deg 1962|Ferɛun]]
