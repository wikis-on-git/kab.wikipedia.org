'''Busnya ed Hirziguvina''' d tamurt n wenẓul (sud) n [[Turuft]], tezga-d deg [[Tazunegzirt n Balqan|Tzunegzirt n Balqan]]. Tajumma-nnes 51.209 km2 (yikilumitren imkuẓen). Zedɣen-tt 3.842.566 n yimezdaɣen. Tamaneɣt-nnes d [[Sarajevo]].

Agensas Aɛlayan (haut représentant): Valentin Inzko
Iselwayen: Nebojša Radmanović (d Aserbi), Željko Komšić (d Akṛuwati), Bakir Izetbegović (d Abusni ineslem).
Aneɣlaf Amezwaru: Nikola Špirić

==Tarakalt==
Amur ameqran seg wakal n Busnya ed Hirziguvina d idurar ([[Adrar n Maglic]], deg wenẓul-agmuḍan (sud-est) n tmurt yettaweḍ ɣer 2.387 n lmitrat deg leɛlu. Busnya ed Hirziguvina tezga- deg tama aydeg ggtent tzenzlin.
==Tadimugrafit==
Imezdaɣen n Busnya ed Hirziguvina llan deg-sen waṭas n yiɣerfan (ccuɛub): 45% seg-sen d Ibusniyen inselmen, 30% d Iserbiyen uṛtuduksiyen, ma d 15% d Ikṛuwatiyen ikaṭuliyen.
==Amezruy==
Busnya ed Hirziguvina tella d yiwet seg tegdudyin n [[Yuguslavya]] taqburt. Deg [[1992]], imḍebbren-nnes sɣerten-d (déclarer) azarug-nnes (indépendance), dɣa d aya ay yejjan [[Iserbiyen]] ad d-snekren amgaru (ṭṭrad) akked Yibusniyen inselmen ed Yekruwatiyen n tmurt-a. Asmi ay ifuk wemgaru, tamurt-a tettwabḍa ɣef sin yeḥricen: [[Tafidiralit Takruwatit-Tinselemt|Tafidiralit takruwatit-tineslemt]] (51% seg wakal) akked [[Tagduda Taserbit n Busnya|Tegduda taserbit]] (49%).
==Tadamsa==
Ar ass-a mazal Busnya ed Hirzigivina tbennu ayen ay ihudden deg tallit n wemgaru (ṭṭrad). Zik, Busnya ed Hirziguvina tella tesɛa [[tamguri]] (industrie) ijehden ([[uzzal]], [[aluminyum]], [[takrura]]), maca deg tallit-nni n wemgaru, amur ameqran seg lluzinat ihudd. Ɣef ljal n yidurar n tmurt-a, yewɛer ɣef medden ad gen tafellaḥt, ɣef waya, ala d takessawt n tfunasin akked uɣellet n wesɣar n tẓegwa ay irebḥen deg tmurt-a, d acu kan, Ibusniyen sfulluḥen daɣen [[irden]], [[tidal]] (lxeḍra) akked yigumma (lfakya).

[[Category:Timura n Turuft]]
