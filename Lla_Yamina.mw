
'''Lla Yamina''', tacennayt ger tmezwura n teqbaylit. Isem-is n tidett s teqbaylit '''At Waɛrab Farruǧa''', tulled deg temnaṭ n [[Iγil Aεli|Yiγil Aεli]] di tama n wadda n tmurt Leqbayel (Basse Kabylie) deg usegwas 1905, temmut deg Yennayer 2008. 

== Agwad n Lla Yamina ar radyu == 

Lla Yamina tekccem ar ccna asmi id wwed ar [[Lezzayer]] deg usegwas n 1924. Imiren di laɛmar-is urɛad ɛcrin. 

Anekccum-is a [[Radyu n teqbaylit]] yellad s lemɛawna n snat tullawin. Yiwet deg sent qqaren-as [[Lla Tassaɛdit]] ( nettat d-tarumit, isem-is aḥeqani d Madame Lafages). Tissnat d [[Lla Wenissa]], umi qqaren '''Qdim Ḥlima''' n tmurt n Umalu (Akruma n wassa).  

Ccna n Lla Wenissa d [[Lla Yamina]] akw [[Lla Zina]], yezzi kkan s icewwiqen. Ulac allalen imiren, ala tuγac-nsent. Uyrna [[radyu n teqbaylit]] n yimiren ur tesawad-ara ar [[tmurt n leqbayel]] hacca ar tmurt n lγurba kkan ig iteffaγ ṣṣut-nsent.

Lla Yamina nettat tigjdit n ccna n [[teqbaylit]], ger dit yerzan asalu ar ccna n tulawin di lweqt-nni anda ccna yella amzun d lɛar. 

Lla Yamina, [[Lla Wenissa]] akd [[Lla Zina]], skerented tarbaɛt umi qqaren " Tarbaɛt n Lla Wenissa" deg segwasen nni n 30. 

Sakkin arnanted γursent [[Lla Cṛifa]], [[Lla Lǧida Tamuqrant]], [[Cabḥa]], [[Jamila]], sekrented nnuba umi qqaren " [[Urar Lxalat]]" yuγlen d "[[Nnuba Lxalat]]".

Lla Yamina tedda di ccna alami d asmi Imdebren n Radyu (Amaṭṭaf wis ssin) bgsend ad sngren urar n lxalat f lemwaǧi n radyu. Dγa Lla Yamina teffaγ si radyu deg segwasen n tesɛin. 


==Tizlatin n Lla Yamina ==

- Tafzimt-iw lfeṭṭa

- Aɛyiγ Mulaγ

- Berkayi deg zwaǧ ur nesliḥ

- A tarwa aɛzizen felli

- Ṭṭir lhawa

- Ay Asaru

- Ccaḥ ccah a ṛṛay-iw

- Ccurafa

== Tamedyazt n Lla Yamina ==

1) 
Amer llan igad yeccfan, 

D lfaḥmin yeγran, 

Nettḥibi lward nettezut, 

Nneqbed tiregwa w aman, 

Ar leǧnan iyi rran(t), 

Yefraḥ wergaz d-tameṭṭut, 

Mid negra deg laxxar n zman, 

Neḥdar mi-tt kksan, 

Σudna-s bab-is yemmut, 

Ma nruḥ nugad, 

Ma neqqim rebbi akka ig rad.



2)

Ccaḥ ccaḥ a ṛṛay-iw

D kecc ig bγan,

Mi teddid d win ik yehwan, 

Teǧǧid imawlan

[[Category:Tameddurt]][[Category:Aẓawan]][[Category:Acennay]]
