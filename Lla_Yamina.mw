

Lla Yamina, tacennayt ger tmezwura n teqbaylit. 

Isem-is aḥeqani s teqbaylit At Waɛrab Yamina (Arab Yamina), tulled deg temnaṭ n Yiγil Aεli di tmurt n wadda n tmurt Leqbayel (Basse Kabylie). 

Tekccmed ar leγnna asmi id sawwed ar Lzzayer tamanγat deg segwassen n 20 (1924 bedat). Tekccem ar radyu n teqbaylit s lemɛawna n snat tullawin. Yiwet d Lla Tassaɛdit ( nettat d-tarumit, isem-is aḥeqani d Madame Lafages), akw d Lla Wenissa ( nettat n tama n Yelmayen). 

Asmi bdant di radyu n teqbaylit, bdant kkan s icewwiqen, uyrna radyu imiren ur tesawad-ara ar tmurt, hacca ar lγurba.

Lla Yamina nettat tigjdit n ccna n teqbaylit, ger dit yerzan asalu ar ccna n tulawin di lweqt-nni anda ccna yella amzun d lɛar. 

Lla Yamina, Lla Wenissa akd Lla Zina, skerented tarbaɛt umi qqaren " Tarbaɛt n Lla Wenissa" deg segwasen nni n 30. 
Sakkin arnanted γursent Lla Cṛifa, Lla Lǧida Tamuqrant, Cabḥa, Jamila, sekrented nnuba umi qqaren " Urar Lxalat" yuγlen d "Nnuba Lxalat".
