
Lla Yamina, tacennayt ger tmezwura n teqbaylit. 

Isem-is n tidett s teqbaylit At Waɛrab Farruǧa, tulled deg temnaṭ n Yiγil Aεli di tama n wadda n tmurt Leqbayel (Basse Kabylie) deg usegwas 1905, temmut deg 2008. 


== Agwad n Lla Yamina ar radyu == 

Lla Yamina tekccem ar ccna mid wwed ar Lzzayer deg usegwas n 1924. Imiren di laɛmar-is urɛad ɛcrin. 

Anekccum-is a Radyu n teqbaylit yellad s lemɛawna n snat tullawin. Yiwet deg sent qqaren-as Lla Tassaɛdit ( nettat d-tarumit, isem-is aḥeqani d Madame Lafages). Tissnat d Lla Wenissa, umi qqaren Qdim Ḥlima n tmurt n Umalu (Akruma n wassa).  

Ccna n Lla Wenissa d Lla Yamina akw Lla Zina, yezzi kkan s icewwiqen. Ulac allalen imiren, hacca tataṭ-nsent.  Uyrna radyu n teqbaylit n yimiren ur tesawad-ara ar tmurt n leqbayel hacca ar lγurba kkan ig teffaγ ṣṣut-nsent.

Lla Yamina nettat tigjdit n ccna n teqbaylit, ger dit yerzan asalu ar ccna n tulawin di lweqt-nni anda ccna yella amzun d lɛar. 

Lla Yamina, Lla Wenissa akd Lla Zina, skerented tarbaɛt umi qqaren " Tarbaɛt n Lla Wenissa" deg segwasen nni n 30. 

Sakkin arnanted γursent Lla Cṛifa, Lla Lǧida Tamuqrant, Cabḥa, Jamila, sekrented nnuba umi qqaren " Urar Lxalat" yuγlen d "Nnuba Lxalat".

Lla Yamina tedda di ccna alami d asmi Imdebren n Radyu (Amaṭṭaf wis ssin) bgsend ad sngren urar n lxalat f lemwaǧi n radyu. Dγa Lla Yamina teffaγ si radyu deg segwasen n tesɛin. 


==Tizlatin n Lla Yamina ==

- Tafzimt-iw lfeṭṭa

- Aɛyiγ Mulaγ

- Berkayi deg zwaǧ ur nesliḥ

- A tarwa aɛzizen felli

- Ṭṭir lhawa

- Ay Asaru

- Ccaḥ ccah a ṛṛay-iw

== Tamedyazt n Lla Yamina ==

Amer llan igad yeccfan, 

D lfaḥmin yeγran, 

Nettḥibi lward nettezut, 

Nneqbed tiregwa w aman, 

Ar leǧnan iyi rran(t), 

Yefraḥ wergaz d-tameṭṭut, 

Mid negra deg laxxar n zman, 

Neḥdar mi-tt kksan, 

Σudna-s bab-is yemmut, 

Ma nruḥ nugad, 

Ma neqqim rebbi akka ig rad.
