'''[[Ayyur agaman]]''' d [[tafekka tagnnawt|tafekka tamalunt]] itezzin ɣef [[itrikli|umtiweg]] neɣ ɣef kra n tfekka meẓẓiyen ɣef umtiweg. Llan wazal n 182 n wayyuren igamanen deg [[udus anafuk|wudus anafuk]], gar-asen 173 n wayyuren tezzin ɣef 8 n yimtiwgen n wudus anafuk d 7 tezzin ɣef [[amtiweg agezlan|yimtiwgen iwezlanen]]. Akken illan imrawen n wayyuren niden tezzin ɣef tfekkiwin meẓẓiyen deg wudus anafuk. Dɣa d ayen yettwassnen d akken 4 n yimtiwgen iwezlanen ttwasesmlen sɣur n [[Tiddukla tasnallunt tagreɣlant|tiddukla tamallunt tagreɣlant]] lan [[ayyur agaman|ayyuren igamanen]]: [[Plutu]], [[Haumea]], [[Makemake]] yakk d [[Eris]]. Yerna seg wass n 1 yennayer 2012 yella-d usnirem n ugar n 200 n wayyuren itezzin ɣef yimtiwgen imeẓyanen.<br/>
Ahat llan wayyuren deg inagrawen n [[itri|yitran]] niden maca mazal ur ttwannayen ara. Akken illan 19 n wayyuren deg wudus anafuk meqqer-it ɣer tfesna ara ad ten-yeǧǧen d imezziyen (d idewwṛanen) s usrag n [[taldayt|teldayt]], s wakka ad ttumeggzen d imtiwgen neɣ d imtiwgen iwezlanen awah llan deg tmezzit tusridt ɣef [[tafukt|tfukt]].

Ayyuren ttussesmlen deg snat n taggayin s unect (ɛla ḥsab) n tmezziyin-nsen: 
* '''Ayyuren iluganen''' ilan (yesɛan) [[timezzit|timezziyin]] seg utaram ɣer usamer (i tezzin deg tnila n tuzzya n yimtiwegen-is). Ayyuren-a zgan-d zdat n usebges
* '''[[Ayyur arlugan|Ayyuren irluganen]]''' wid n [[amussu amazray d umahray|umussu amahray]] (i tezzin s tenmegla n tnila n tuzzya n yimtiwegen-is). Tuget deg-sen zgan-d deg tɣemrin timixfiwin s wassaɣ ɣer usebges n yimtiwgen-nsen. 

Isnirmen imezwura n wayyuren igamanen llan-d deg yennayer [[1610]] sɣur n [[Galileo Galilei]], ihi ttwasemman s 4 n [[ayyuren n Galileo|wayyuren n Galileo]] yeṭṭafaren [[Yebter]]. Maca ɣef teɣzi n 3 [[tasut|tsutin]] i d-yusan s akin, anagar n kra kan n wayyuren i d-ittusnirmen.

== Ayyuren igamanen deg wudus anafuk ==
[[Tugna:Moons vs time.SVG|thumb|300px|Amdan n wayyuren i d-ittusnirmen deg yal aseggas]]
* '''[[Aziweɣ (amtiweg)|Aziweɣ]]''': d amtiweg meẓẓiyen yakk deg [[udus anafuk|wudus anafuk]], yerna d netta i yudsen yakk ɣer [[tafukt|tfukt]], maca ur ila ara (ur yesɛa ara) [[ayyur agaman]]. Ɣas akken ma tella-d turda deg 1970 s tilin n wayyur yeṭṭafaren aziweɣ, maca sin akin iban-d d akken isefka-nni ttuɣalen ɣer yiwen n [[itri|ytitri]].<ref name=Solarviews>[http://solarviews.com/eng/hypothet.htm#mercmoon Mercury's Moon]. "Hypothetical Planets". Paul Schlyter. 2009. {{Webarchive|url=https://web.archive.org/web/20170715070117/http://solarviews.com/eng/hypothet.htm |date=15 yulyu 2017}}</ref>
* '''[[Tatrit (amtiweg)|Tatrit]]''': amtiweg wis sin deg wuggug ɣef tfukt. Ur ila ara ayyur agaman. Ɣas akken ma llant-d timehlin n wannay deg useggas n 1650 i yiwet n [[tafekka tagnnawt|tfekka]] ttɣilen fell-as d akken-it d ayyur yeṭṭafaren tatrit, anda i sessemman [[Neith (ayyur)|Neith]]. Yettwani 30 n tikkal sɣur imesnallunen alammi d 1770, maca ass mi ur d-telli ara tmeẓrit tamaynut i wayyur-a ass mi i d-tella tukkit n tetrit deg useggas n 1761 d 1769 yella-d usfaṭ d tukksa n turda ayi.
* '''[[Tagnit]]''': amtiweg wis 3 deg wuggug ɣef tfukt. Tettumeggez d [[amtiweg anamur]] i meqqren yakk deg wudus anafuk. Dɣa [[ayyur (amtiweg)|ayyur]] iga d [[ayyur agaman]] amyiwen n tegnit.<ref group="tamawt">Tagnit tla [[azunyur|izunyuren]] yudsen ɣures am [[Cruithne 3753]] d [[2002 AA29]], maca tifekkiwin-a ur ttwameggzen ara d ayyuren n tidet.</ref>

{{Double image|right|Phobos colour 2008.jpg|150|Deimos-MRO.jpg|150|[[Fobos (ayyur)|Fobos]] d [[Deimos (ayyur)|Deimos]] [[ayyumren n mezweɣ]]}}
* '''[[Mezweɣ]]''': d amtiweg wis 4 deg wuggug ɣef tfukt. Mezweɣ ɣures [[ayyuren n mezweɣ|sin n wayyuren]], [[Fobos (ayyur)|Fobos]] d [[Deimos (ayyur)|Deimos]] i yettuɣilen fell-asen d akken-iten llan d [[azunyur|izunyuren]] [[taldayt|ttwaldayen-d]] ɣer [[timezzit|tmezzit]] n mezweɣ. Asnirem n wayyuren n mezweɣ yella-d deg useggas n 1877 sɣur umesnallun [[Asaph Hall]]. Dɣa timehlin n unagi (unadi) ɣef wayyuren niden d tin ur nesmures ara. Akken i yessers talast tafellayt i twinest n [[aqqaṛ|waqqa]] i kra n wayyur yeṭṭafaren mezweɣ s 90 miter.

[[Tugna:Jupiter-moons.jpg|thumb|250px|right|[[Yebter]] d [[Ayyuren n Galile|wayyuren n Galileo]].]]

* '''[[Yebter]]''': d amtiweg wis 5 deg wuggug ɣef tfukt. Ila 67 n wayyuren tettwasentem-d tili-nsen, ihi d Yebter ilan yakk aṭas n wayyuren wid n tmezziyin irekden deg wudus anafuk. Ayyuren ifraranen gar n wayyuren n yebter d wid n [[ayyuren n Galileo|Galileo]] i d-yesnirem [[Galileo Galilei]] deg useggas n 1610, dɣa gan d tifekkiwin timezwura i d-ittwafen tezzint ɣef tfekka nniden wala niɣ (men ɣir) tafukt neɣ tagnit. 4 n wayyuren n Galileo ttussesmlen d ayyuren iluganen nutni yakk d tegrawt n wayyuren n yebter ''Amalthea'' ameẓyan d umaggag. 
* '''[[Awihad]]''': d amtiweg wis 6 deg wuggug ɣef tfukt. Awihad ila [[ayyuren n uwihad|62 n wayyuren]] igamanen s tmezziyin yettusnetmen, 52 deg-sen ttwafken-asen yismawen. Amur ameqran deg-sen meẓẓiy-it yerna gebren seg yiẓra d wegris, ayen i yennumken tazmert-nsen deg usuɣel n izenzaren n tfukt.
* '''[[Uṛanus]]''': d amtiweg wis 7 deg wudus anafuk. Ila 27 n wayyuren. Ttusemman ɣef yismawen n tugniwin seg imahilen n [[William Shakespeare]] d [[Alexander Pope]]. Dɣa [[William Herschel]] isnarem-d sin n wayyuren imenza ([[Titania (ayyur)|Titania]] d [[Oberon (ayyur)|Oberon]]) deg useggas n [[1787]]. Sin akin ttusnermen-d sin n wayyuren uzziyen (idewṛanen) ([[Ariel (ayyur)|Ariel]] d [[Umbriel (ayyur)|Umbriel]]) deg useggas n [[1851]] sɣur [[William Lassell]]. Ma deg useggas n [[1948]] [[Gerrit Pieter Kuiper]] yufa-d ayyur n [[Miranda (ayyur)|Miranda]], sin akin ttwasnirmen-d wayyuren niden i d-yegran seld n useggas n 1985 ama s yinig n [[Voyager 2]] neɣ s tallelt n imsaddasen n tegnit.
