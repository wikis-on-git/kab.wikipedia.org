{{infobox biography}}
'''Huda Iman Ferɛun''' tlul deg wass n 16 yunyu 1979 deg [[Sidi Belɛebbas]], d tanagmayt deg [[tafizikt|tfizikt]], seg 15 mayyu 2015 tuɣal d [[aneɣlaf|taneɣlaft]] n tnazant d ttiknulujiyin n talɣut d teywalt.<br>
Huda Iman Ferɛun d taneɣlaft tameẓyant akk deg [[anabaḍ|unabaḍ]] n [[Ɛebd Elmalek Sellal|Sellal]], d tugna tameẓyant meṛṛa deg umezruy [[Dzayer|Azzayri]] ara yewweḍen d taneɣlaft. Tewwi-d tirmit-ines n Bac ɣef 16 n yiseggasen, ɣef 22 n yiseggasen tewwi-d agerdas deg tfizikt, ɣef 26 n yiseggasen tewwi-d agerdas n duktura, d taselmadt deg [[tasdawit n Tlemsen|tesdawit n Tlemsan]] ɣef 34 n yiseggasen. Tessufeɣ-d ugar n 40 n isegdad ussnanen.

==Tameddurt==
'''Huda Iman Ferɛun''' tlul ass n 16 yunyu 1979 deg [[Sidi Belɛebbas]] (amalu n tmurt n lezzayer), din daɣen i tegma.<br>
Tekker-d deg uxxam i tezdaɣ talwit akked 4 n wayetma-s. Tewwi-d tirmit n Bac (deg tussniwin tiseddiyin) deg tesnawit n [[Si Lḥewwas]] deg Sidi Belɛebbas asmi i yella deg leɛmer-is 16 n yiseggasen, dɣa tkemmel leqṛaya-ines deg tesdawit n [[Ǧilali Lyabes]] deg Sidi Belɛebbas almi d asmi i d tewwi agerdas deg tfizikt deg useggas n 1999, s yin tkemmel Majistir deg tesdawit nni kan almi d [[2001]], s yin akkin tkemmel daɣen duktura-ines almi i tt-tfuk deg useggas n [[2005]].

[[Category:Tameddurt]]
[[Category:Tasertit]]
