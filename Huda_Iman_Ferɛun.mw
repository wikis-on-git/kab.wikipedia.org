{{infobox biography}}
'''Huda Iman Ferɛun''' (s [[taɛrabt]]: هدى إيمان فرعون، s [[tafrensist|tefransist]]: Houda-Imane Feraoun), tlul deg wass n 16 yunyu 1979 deg [[Sidi Belɛebbas]], d tanagmayt deg [[tafizikt|tfizikt]], seg 15 mayyu 2015 tuɣal d [[aneɣlaf|taneɣlaft]] n tnazant d ttiknulujiyin n talɣut d teywalt.<br>
Huda Iman Ferɛun d taneɣlaft tameẓyant akk deg [[anabaḍ|unabaḍ]] n [[Ɛebd Elmalek Sellal|Sellal]], d tugna tameẓyant meṛṛa deg umezruy [[Dzayer|Azzayri]] ara yewweḍen d taneɣlaft. Tewwi-d tirmit-ines n Bac ɣef 16 n yiseggasen, ɣef 22 n yiseggasen tewwi-d agerdas deg tfizikt, ɣef 26 n yiseggasen tewwi-d agerdas n duktura, d taselmadt deg [[tasdawit n Tlemsen|tesdawit n Tlemsan]] ɣef 34 n yiseggasen. Tessufeɣ-d ugar n 40 n isegdad ussnanen <ref name="mptic">.
[http://www.mptic.dz/fr/?-Curriculum-vitae-du-Ministre- ''Tameddurt n Huda Iman Ferɛun'']</ref>

=Tameddurt=
Huda Iman Ferɛun tlul ass n 16 yunyu 1979 deg [[Sidi Belɛebbas]] (amalu n tmurt n lezzayer), din daɣen i tegma.<br>
Tekker-d akked 4 n wayetma-s deg uxxam i tezdaɣ talwit. Tewwi-d tirmit n Bac (deg tussniwin tiseddiyin) deg tesnawit n [[Si Lḥewwas]] deg Sidi Belɛebbas asmi i yella deg leɛmer-is 16 n yiseggasen, dɣa tkemmel leqṛaya-ines deg tesdawit n [[Ǧilali Lyabes]] deg Sidi Belɛebbas almi d asmi i d-tewwi agerdas deg tfizikt deg useggas n 1999, s yin tkemmel Majistir deg tesdawit nni kan almi d [[2001]], s yin akkin tkemmel daɣen duktura-ines almi i tt-tfuk deg useggas n [[2005]]<ref name="mptic">.
[http://www.mptic.dz/fr/?-Curriculum-vitae-du-Ministre- ''Tameddurt n Huda Iman Ferɛun'']</ref>

==Leqṛaya deg Fransa==
Deg [[2005]], tewwi-d taggazt ɣer ''Franche-Comté '' (tasdawit n ttiknulujit n Belfort-Montbéliard) deg [[Fransa]], anda i d-tewwi duktura-ines<ref name="mptic"/>, dɣa din aṭas n tewwura i as-d-yeldin, maca nettat textar ad d-tuɣal ɣer tmurt n Lezzayer <<Zemreɣ ad qqimeɣ deg Fransa ad idiraɣ deg talwit daɣen ad xedmaɣ aṭas n yedrimen>>, <<Iswi-inu ad refdaɣ tamurt-iw, ad kkiɣ deg usbeddi n kra yelhan deg-s>>, akka i d-tenna i uɣmis TSA.

==Tameṭṭut taneɣlaft==
Deg 14 mayyu 2015, Huda Iman Ferɛun tuɣal d taneɣlaft n tnazant d ttiknulujiyin n talɣut d teywalt deg umkan n ''Zuhra Derduri''. Deg 2019, ires fell-as ucetki ɣef usgufsu (corruption), isem-ines yedda-d deg ukaram (dossier) n [[Kuninef]], ɣef wanect-a i as-d-yessawel uxxam n teɣdemt (justice).

[[Category:Tameddurt]]
[[Category:Tasertit]]
