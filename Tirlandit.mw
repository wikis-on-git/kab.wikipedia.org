'''Tirlandit''' neɣ tagaelit d nettat ay d tutlayt taneṣlit n qrib merr'a imezdaɣen n tegzirt n Irland, xas ma yella ala kan 26 % n Yirlandiyen ara tt-yettmeslayen mliḥ ass-a. Anabaḍ n Irland yerr-tt d nettat ay d tutlayt yamenṣabt (officielle), maca xas yebɣa tirlandit ad tuɣal d nettat ay d tutlayt tawḥidt i yes ara tleḥḥu tmurt sya ar sdat, mazal taglizit tesɛa azal meqqren aṭas, ama ɣur wegdud Irlandi ay tt-yettmeslayen kullas, ama ɣur n udabu n tmurt-agi.

== Tamurt-is ==

Irland d yiwet si tegzirin timeqqranin akk deg wemḍal, imi ay tesɛa 84.000 km2 (n yikilumitren imkuẓen). D acu kan, xas agdud aneṣli n tegzirt-a yiwen-ines, Irland tebḍa ass-a ɣef sin yeḥricen : Irland n Ugafa, ay teḥkem Briṭanya Tameqqrant akk d Tegduda n Irland, ay yewwin azarug-is di 1921, u tesɛa ass-a 70.000 km2 yernu zedɣen-tt 3.700.000 n yimezdaɣen. Maca seg wasmi ay d-tlul tegduda tirlandit (yewwin aḥric meqqren si tegzirt), ara ssuturen Yirlandiyen n ugafa ad teffeɣ Briṭanya Tameqqrant seg wakal-nsen u ad ttwaqqnen ula d nitni ɣer Irland tilellit.

== Tawacult-is ==

Tirlandit d yiwet si tutlayin tiqburin akk di Turr'ft (Europe) u tekcem di terbaɛt n tutlayin tiseltiyin (celtiques) ay yellan d aḥric si twacult n tutlayin tihendur'ufiyin (indo-européennes). Dɣa xas ma yella tirlandit d tutlayt tahendur'ufit am teglizit neɣ tafr'ensist, ur tent-čuba ara aṭas, wanag čuba tutlayin ugar tutlayin tiseltiyin ay tt-iqerben, am tikusit (écossais), tamanit (ay ttmeslayen di tegzirt n Man), tagalit (gallois/welsh) akk d tebriṭunit (breton) ay ttmeslayen di tama n Bretagne, di Fr'ansa.

== Timiwa n Gaeltacht ==

D timiwa i deg d-mazal medden ttmeslayen mliḥ tirlandit yernu d tin ay d tutlayt-nsen tamezwarut di tudert-nsen n kullas. Tuget deg yemḍiqen n Gaeltacht uzgan-d deg Wetram (lɣerb) n Irland akk d kra n tegzirin tutrimin. Aḥric meqqren seg yikuntiyen (comtés) n Donegal, Mayo, Galway, Kerry akk d Cork kecmen di tmiwa n Gaeltacht yernu azal n 80.000 n yemdanen ara yilin zedɣen di tmiwa-ya. Tuget deg yimezdaɣen-agi ttidiren s tfellaḥt neɣ s tkessawt, yernu aṭas n wansayen (traditions) irlandiyen iqburen ay d-mazal ddren ɣur-sen am uẓawan amensay (musique traditionnelle) akk d tutlayt tirlandit taqburt. 
 
Timiwa n Gaeltacht sɛan ddur' meqqren aṭas deg wesnerni n tutlayt tirlandit di Irland. Akken ad yesnerni udabu timiwa-yagi u ad tent-yerr leɛɛbent ddur' di tdamsa n tmurt, yesbedd-d tanegga n Udaras na Gaeltachta. Tanegga-yagi tettekkay deg wesnerni n tme! r rayt (tourisme) tadelsant di tmiwa n Gaeltacht, dɣa aṭas n medden ay d-irezzun ɣef tmiwa-ya akken ad issinen tutlayt d wansayen ineṣliyen irlandiyen, am wakken diɣ ara ẓren ccbaḥa n tmurt-agi, d ayen d-issekcamen idrimen imeqqranen i tmiwa-ya. Am wakken diɣ ay tessebɣas (encourager) tnegga n Udaras na Gaeltachta tikebbaniyin akken ad sseqdacent tirlandit di leqdic. Llant aṭas n tkebbaniyin ara yesseftayen (investir) idrimen-nsent di tmiwa n Gaeltacht, u anect-a d ayen inefɛen s waṭas tadamsa tirlandit.

Si tama nniḍen, imezdaɣen n tmiwa n Gaeltacht ssawaḍen taɣect-nsen ɣer wakk timiwa nniḍen n Irland, imi ay sɛan yiwet n rr'adyu mechur'en, "Raidio na Gaeltachta" yettmeslayen s tirlandit, yernu ttaken-as-d tameẓẓuɣt waṭas n medden, am wakken diɣ ara tleɛɛeb tilibizyu n tutlayt tirlandit , TG4, ddur' meqqren deg uselḥu n tutlayt-agi di tmurt merr'a. 

Assider n tutlayt tirlandit maci ala kan d idles irlandi ay yenfeɛ, wanag yewwi-d lfayda meqqren i tdamsa (économie) n tegduda tirlandit. D anect-n umi ifaq udabu n tmurt-agi, u s waya ay nezmer ad d-nini d akken tirlandit yettr'aǧu-tt lxir meqqren ɣer sdat, imi ay tettekkay di lebni n tmurt-is.

== Tamselyut ==
* Deg [http://www.mondeberbere.com/tabrat/trabat5.htm mondeberbere.com] Sɣur Hamid OUBAGHA.

[[Taggayt:Tutlayin|I]]

[[af:Iers-Gaelies]]
[[an:Idioma irlandés]]
[[ang:Īrisc sprǣc]]
[[ar:لغة أيرلندية]]
[[arz:ايرلاندى]]
[[ast:Irlandés]]
[[az:İrland dili]]
[[bar:Irische Sproch]]
[[be:Ірландская мова]]
[[be-x-old:Ірляндзкая мова]]
[[bg:Ирландски език]]
[[bn:আইরিশ ভাষা]]
[[br:Iwerzhoneg]]
[[bs:Irski jezik]]
[[ca:Gaèlic irlandès]]
[[ce:Irlandhoyn mott]]
[[ckb:زمانی ئیری]]
[[cs:Irština]]
[[cv:Ирланд чĕлхи]]
[[cy:Gwyddeleg]]
[[da:Irsk (sprog)]]
[[de:Irische Sprache]]
[[el:Ιρλανδική γλώσσα]]
[[en:Irish language]]
[[eo:Irlanda lingvo]]
[[es:Idioma irlandés]]
[[et:Iiri keel]]
[[eu:Irlandako gaelera]]
[[fa:زبان ایرلندی]]
[[fi:Iiri]]
[[fo:Írskt mál]]
[[fr:Irlandais]]
[[frp:Gaèlico irlandês]]
[[fur:Lenghe irlandese]]
[[fy:Iersk]]
[[ga:An Ghaeilge]]
[[gd:Gàidhlig na h-Èireann]]
[[gl:Lingua irlandesa]]
[[gv:Yernish]]
[[he:אירית]]
[[hi:आयरिश भाषा]]
[[hr:Irski jezik]]
[[hsb:Iršćina]]
[[hu:Ír nyelv]]
[[id:Bahasa Irlandia]]
[[io:Gaelana linguo]]
[[is:Írska]]
[[it:Lingua irlandese]]
[[ja:アイルランド語]]
[[ko:아일랜드어]]
[[ku:Zimanê îrlandî]]
[[kw:Wordhonek]]
[[la:Lingua Hibernica]]
[[li:Iers]]
[[lij:Lengua irlandeise]]
[[lmo:Irlandés]]
[[lt:Airių kalba]]
[[lv:Īru valoda]]
[[mk:Ирски јазик]]
[[mr:आयरिश भाषा]]
[[nds-nl:Iers]]
[[nl:Iers]]
[[nn:Irsk språk]]
[[no:Irsk]]
[[nrm:Irlandais]]
[[oc:Irlandés]]
[[os:Ирландиаг æвзаг]]
[[pl:Język irlandzki]]
[[pms:Lenga irlandèisa]]
[[pnb:آئرش]]
[[pt:Língua irlandesa]]
[[qu:Ilanda simi]]
[[rm:Lingua irlandaisa]]
[[ro:Limba irlandeză]]
[[ru:Ирландский язык]]
[[sc:Gaelicu Irlandiesu]]
[[sco:Erse leid]]
[[se:Iirragiella]]
[[sh:Irski jezik]]
[[simple:Irish language]]
[[sk:Írčina]]
[[sl:Irska gelščina]]
[[sq:Gjuha irlandeze]]
[[sr:Ирски језик]]
[[sv:Iriska]]
[[ta:ஐரிய மொழி]]
[[tg:Забони ирландӣ]]
[[tl:Wikang Irlandes]]
[[tpi:Tok Aialan]]
[[tr:İrlandaca]]
[[tt:Ирланд теле]]
[[ug:ئرېلاندىيە تىلى]]
[[uk:Ірландська мова]]
[[vec:Łéngua irlandexe]]
[[vi:Tiếng Ireland]]
[[xal:Гәәлгүдин келн]]
[[yi:איריש]]
[[yo:Irish language]]
[[zh:愛爾蘭語]]
