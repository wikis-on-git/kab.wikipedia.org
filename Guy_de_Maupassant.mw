[[Tugna:Maupassant 2.jpg|thumb|Guy de Maupassant]]
'''Henry-René-Albert-Guy de Maupassant''' d amyaru [[fransa|afransis]], ilul assn  5 deg ɣuct 1850 di Tourville-sur-Arques (Seine-Inférieure), yemmut ass n 6 yulyu 1893 di [[Paris]]. Yettwassen ugar s ṣṣenf n tullisin, acku yella gar yemsbdad-is n tidet. Yuɣ lḥal yura ugar n 300 d tullist, imi netta yextar ad yessifer tilufa  « qessiḥen » deg iḍrisen wezzilen am akken yenna yakan. Maca yura daɣen setta wungalen yettwassnen deg tsekla tafransist ; ma deg isental-is d abrid aẓrilew i yeḍfer s umata, imi yewwi-d ɣef tamiwin n tudert n wemdan merra, ama d wid igellilen neɣ imerkatiyen.

Deg useggas 1882 yunag ɣer Tefriqt Ugafa, yerna yesεedda kra n wussan di [[Bgayet]] i yerra d akatar i yiwet si tullisin-is. Maca s ṣṣifa-s d aneɣmas, yura-d  deg uɣmis Le Gaulois anda yuɣ tannumi yettekkay, ɣef yir tudert ideg i d-gran imawlan n wakal tehres Fransa d lbaṭel iḍerrun.

Maupassant yemmut meẓẓi, yella yesεa 43 isaggasen kan, ssebba-s d aṭṭan uqerru iɣef yeεreḍ ad yenɣ iman-is, acku tuɣ iberreṣ-it acḥal deg iseggasen ineggura n tudert-is

== Ayen yura==
'''Ungalen'''
* D tudert (une vie), 1883
* Bel-ami, 1885
* Pierre d Jean (Pierre et Jean), 1887
* Mont-Oriol, 1887
* Yeǧhed am lmut (Fort comme la mort), 1889
* Ul-nneɣ (Notre coeur), 1890
'''Ammuden n tullisin
'''
* Axxam n Telliler (La maison Tellier), 1881
* Tamsiwt Fifi (Mademoiselle Fiffi), 1882
* Timucuha n weɣbub (Comptes de la bécasse), 1883
* Tiziri (Claire de lune), 1883
* Amṭreḥ wis 29 (Le lit 29), 1884
* Miss Harriet, 1884
* Tatmatin Rondoli (Les soeurs Rondoli), 1884
* Yvette, 1884
* Tumucuha n wass d yiḍ, 1885
* Toine, 1886
* Mass Parent (Monsieur Parent), 1886
* Tamecṭuḥt n at Roque (La petite Roque), 1886
* Ahurla (Le horla), 1887
* Lwerḍ n massa Husson (Le rosier de Mme Husson, 1888
* Afus azelmaḍ (La main gauche), 1889
* Zzin ur nemεin (L'inutile beauté), 1890
















[[Taggayt:Amaru|Maupassant]]
