'''Amcic''' d aɣersiw asuṭṭaḍ ameccaksum, d amecṭuḥ maca yettuṣennef deg yiwet n twacult akked warr ([[Izem]]), aɣilas ed weksil (tigre), iɣersiwen-a yakk  qqaren isennuren-asen isennuren.. Llan yemcac iweḥciyen akked yemcac yettuṛebban, yerna aṭas n medden ay iḥemmlen ad ṛebbin amcic deg wexxam. D yiwen seg iɣersiwen imezwura i d-iṛbba umdan yuɣal yettidir yid-sen, ahat ma ulac maḍi si 8 000 iseggasen-aya asmi bdan medden lehhun-d d tfellaḥt, ayen yettaǧǧan iɣerdayen ad d-ttaẓen, dɣa d ayen d-yeglan daɣ s umcic ɣer tama-s.

Amcic yesɛa accaren ay yezmer ad ten-yesnejbad ed ad ten-id-yessuffeɣ melmi ay yebɣa, yerna yesraḥay mliḥ. Taṭṭiwin-nnes d timeqranin yerna yezmer ad iwali yes-sent deg yiḍ. Imcac sɛan tafekka d tafessast yerna tejhed. Zemren ad azzlen mliḥ yerna zemren ad neggzen s imukan ɛlayen, am wakken ay zemren ad alyen isekla (ttjuṛ). Seg tama niḍen, imcac ceffun mliḥ yerna tteddren azal n 15 n yiseggasen.

Amcic yesmaɛu (asuɣu-nnes isem-nnes "asmaɛu"), yerna taɣect-nnes nezmer ad as-d-nsel seg lbeɛd. Mi ara yagad, yesskanay-d uglan-nnes imeqranen yerna itteg-d yiwen n yimesli (ṣṣut) am nnehta akken ad yessebɛed aɛdaw-nnes.

==Taɣbalut==
(c) Omar Mouffok - Tiddukla Tadelsant Imedyazen.

[[Category:Aɣersiw]]
