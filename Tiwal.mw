[[Image:Tiwal from scape.JPG|thumb|right|300px|Tiwal]]
'''Tiwal''' d yuwet taddart d-yezgan di tama wunzul n [[Bgayet]], id yussan d tγiwantt n [[At Maεuc]]. Γef ism-is mgaradentt tmuγliwin: wa yeqqar-d akken awal n Tiwal yussa-d seg "At wawal", llan wid d-yeqqaren yekka-d seg awal "tala", imi zik ugwtentt tliwa deg temnaṭ-a. llan wid d-iqqaṛen belli yekka-d seg awal "yewwulla" neγ "iqubel", imi taddart n Tiwal tewwula ar taddart n Tmuqra d-yezgan di tγiwantt n Buḥemza, ansa d-usan imenza n Tiwal, ssemman-as akk-a iw akken ism-a ad yili d inigi γef tayri-nsen d tamdanit-nsen ar wakal llejdud-nsen. 
Di tagrawla tazzayrit (1954-1962), am tuddar n Tmurt Lleqbayel, Tiwal tefka-d aṭas yirgazen s wacu ad-tzux. Azal n 106 yimeγrasen ig-ṛuḥen d asfel i timmunentt n tmurt n Llezzayer, mebla ma nsiḍen wid ur nemmut ara. 

Tura, Tiwal tesεa kra n 1200 imezdaγ, dacu kan tugwett deg-sen unagen ar yal tamnaṭ n tmurt n Lezzayer d tmura umaḍal. 

"[[Tiγri n Tiwal]]" d yuwet g tiddukliwin timettanin tidelsanin timenza n Llezzayer. tlul-d di Tiwal ass n 30 di yunyu 1991. teqqeddec γef idles aqbayli, iwin mi d-fka maci s drus ama s umegun ama s cna. timettit daγen ur teccuḥ ara deg-s, imi kra yellan d asenfar d nettat it-ittadamen s yiγallen-is. 

Tugwett n at tiwal suturen [[Tadsimantt i Tmurt n Iqbayliyen]].

Kra n At Tiwal yettwasnen: [[Buqider Sliman]], [[Celiq Lbacir]], [[Akli Qbayli]].

[[Taggayt:Tamurt n Leqbayel]]

[[fr:Tiwal]]
[[hu:Tiwal]]
[[fi:Tiwal]]
