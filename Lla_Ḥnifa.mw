'''Lla Ḥnifa''', isem-ines aḥeqani Iγil Larbɛa Zubida. Semman-as ar Ḥnifa, weltma-s n [[Lla Lǧida Tamuqrant]], iy ccnan cwit deg isegwassen n rebɛin.



== Tameddurt-is ==

Tluled deg tama n [[Iɣil Mhenni|Yiγil Mhenni]] ( [[Aẓeffun]]) deg usegwas n 1924. Tawacult-is truḥ ar Lzzayer am waṭṭas n twacculin tiqbayliyen n yimiren iwakken ad affen aγrum d uxedim.

Asmi yebda traḍ urumi d uliman (2WW), tawaccult Iγil Larbɛa tuγaled ar Tmurt n Leqbayel.  Zubida mid uγal ar tmurt n leqbayel

Deg usegwas n 1957,  lla Ḥnifa tunag ar [[Fransa]] am waṭṭas n Inaẓuren di lawan nni. Mid tewwed ar [[Paris]], tebda tamεccit waεen macci drus, tamεccit n waccu id yefka wass yeccat yid. 

Deg usegwas n 1957, lla Ḥnifa temllal d [[Kamal Ḥemadi]], yettnadin γaf ṣṣut n tmeṭṭut ara yeccnun yides taγect "Yidem yidem". Dγa yuffa Ḥnifa. 

Asmi yekfa traḍ n timunent, tuγaled Lla Ḥnifa ar wakal n tmurt. Teccna cwit di [[Lezzayer]], tetteki deg tmeγriwin, teccna di "[[Nnuba Lxalat]]". 

Deg usegwas n 1973, lla Ḥnifa tuγal tuγalin taneggarut ar [[Fransa]], anda temmut deg usegwas n 81. 


== Abrid-is di ccna ==

Abrid-is di ccna yebda deg temzi-s asmi tella di taddart. Ulac tameγra anda ur tettγni ara, anda ur teɛmir-ara urar. 

Asmi id uγal ar Lzzayer deg usegwas n 1951, temllal ak d Lla Yamina, d nettat i-tt yewwin alami d radyu, anda tetteki di tedwilt " Urar lxalat" ar tama n Lla Zina, Lla Cṛifa, Lla Yamina, Lla Lǧida Tamuqrant. 

Imiren daγen i tebda ccna akw d l'orchestre n Ccix Nurdin, ukud teccna kra n tezlatin am tinna " Lḥeǧla Ilili". 



== Tizlatin-is ==


- A gma texdaɛdiyi

- Siwla-s i Wrida

- A zhar-iw anda tenzid

- A rebbi farreǧ

- Ayen ɛcra snin

- Ay aqcic sers tabalizt

- Ay amitru

- d ṛṛay-iw

- A sidi Aberḥeman

- Aytma lfiraq yuɛar

- Lukkan macci d keccini

- Aḥya Mali

- Debber tura

- Iffuk Laman

- Tawerdett

- Ccaḥ deg ṛṛay-iw amccum

- Yestma

- Ay Afrux

- A yelli a yelli

- A Talimantt

- Wuffan zḥar-is d saɛa

- A zhar-iw a bu tsuqas

- Aḥku-yid

- Agma aḥmam

- Ay Adrar

- A tibratin

- Akka macci akka

[[Category:Tameddurt]]
[[Category:Acennay]]

== Tizlit ==

Alala, alala, 

Tura d nnuba n lxalat, 

Alala, alala, 

Tura d urar n lxalat, 


Ay abrid n Sidi Σic, 

Yelha i rrekba ukamyun, 

A taqareεtt n ṛṛiḥa, 

Id yeddan daxel n uqelmum, 

Saḥit a bab n tmeγra, 

Iweqmen urar i wedrum, 


Ay abrid n Sidi Σic, 

Yelha i rrekba u taxi, 

A taqereεtt n ṛṛiḥa, 

Id yeddan daxel Ibidi, 

Saḥit a bab n tmeγra, 

Iweqmen urar i lγacci, 


Ay abrid iεzzugen, 

Yelha i rrekba iεudiwen, 

Ay abrid iεzzugen, 

Yelha i rrekba iεudiwen, 

Ssahit a bab n tmeγra, 

Tameγra s ideballen,
