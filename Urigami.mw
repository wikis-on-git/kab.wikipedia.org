===Urigami===


=D acu i d Urigami?=
Ma neɛreḍ ad nsuk tiṭ, nezmer ad nini Urigami d taẓuri n uḍeffes n lkaɣeḍ. Aḍeffes d abeṭṭen, nettini-as daɣen asnefḍes neɣ aḍebbeq. S cwiṭ n lkaɣeḍ nezmer ad d-nesnulfu tiɣawsiwin icebḥen aṭas. Mačči d yiwen n umedya i nezmer ad nawi. S uḍeffes n lkaɣeḍ ad nesnulu amdan n lkaɣeḍ, aɣersiw, tasafagt, imɣan… tiɣawsiwin akk yesɛan talɣa. Mi ara nḍeffes kra, tekfa, taɣawsa-nni, akken tebɣu tili talɣa-as isem-is udem. Deg wansayen n tẓuri s umata, ladɣa deg wurigami aqbur ssexdamen agzam d usenṭeḍ. Ma d imir-a, deg wurigami atrar, ulac deg-s agzam n lkaɣeḍ neɣ asemlili s usenteḍ. Mi ara yili d udem n wurigami azegriran, gten yeḥricen, yessefk fell-aɣ ad nsemlil sin, kraḍ neɣ ugar n yizegriren, nessekcam imuren-nni wa deg wa.
