{{Agdud
| agdud      =
| asenǧaq    =
| ɣafasenǧaq =
| tugna      = 
| ɣaftugna   = [[Faḍma n summer]] - Taqbaylit2 - Taqbaylit3 - Taqbaylit4
| acɣal      = 9,000,000 til 11,000,000
| popdat     = [http://fr.wikipedia.org/wiki/Kabylie fr]
| popplace   = [[Image:Blue_and_yellow_flag.svg|25px]] [[Tamurt n Leqbayel]] 6,500,000
| region1    = [[Image:Flag of Algeria.svg|25px]] [[Dzayer]]
| pop1       = 2,500,000
| region2    = [[Image:Flag of France.svg|25px]] [[Fransa]]
| pop2       = 1,500,000
| region3    = [[Image:Flag of Germany.svg|25px]] [[Lalleman]]
| pop3       = 40,000
| region4    = [[Image:Flag of Belgium.svg|25px]] [[Bilgik]]
| pop4       = 50,000
| region5    = [[Image:Flag of Spain.svg|25px]] [[Lispan]]
| pop5       = 40,000
| region6    = [[Image:Flag of Canada.svg|25px]] [[Kanada]]
| pop6       = 40,000
| region7    = [[Image:Flag of the United Kingdom.svg|25px]] [[Lingliz]]
| pop7       = 30,000
| region8    = [[Image:Flag of the United States.svg|25px]] [[Tamrik]]
| pop8       = 10,000
| region9    = 
| pop9       = 
| tutlayt    = [[Taqbaylit]]
| ddin       = [[Lislam]]
| tawacult   = [[Imaziɣen]]
}} 


'''Leqbayel'''   (ⵍⴻⵇⴱⴰⵢⴻⵍ), d isem nniḍen i fkan Weɛraben i wegdud Azwaw imi-id kecmen [[Tafriqt ugafa]]. 

==Ansa i d yekka wawal n “''Leqbayel''”== 
Anamek n wawal-agi yekka-d ahat seg [[taɛrabt|teɛṛabt]] d "(Agdud n) iderman". Rruman ssawalen-asen d ''Quinquegentanei'' "semmus (5) n Iderman" (wid izedɣen neɣ yettidiren ''Mons Ferratus'', "Adrar n ğerğer"), wissen isem n tura ma yekka-d seg win n zik neɣ uhu. 

Ur neksib ara aḥric ameqran n tansa ɣef umezruy n yisem-aki, maca (d acu kan) nezmer a nefk yiwet n turda yesɛan assaɣ s tawtilt n Tamurt n Izwawen deg ukud-nni (tallit-nni) imi medden ddren seddaw n tezmert neɣ iduba (adabu) n tiddukla n iderman.
Ass-aki llan kra imusnawen iqbayliyen i d-yuran dakken isem n yeqbayliyen aẓaran (anaṣli) d Igawawen neɣ Izwawen. Af tekti-yaki amusnaw n Tesmislit azwaw Mas Salem Caker yuran-d dakken Iqbayliyen ttun isem-nsen anaṣli "Izwawen" i d-yekkan seg wassag n yiwet n Taddart yettwasnen aṭas deg Tmurt iqbayliyen zîk. S tutlayt Tafransist awal "Zouave" yekka-d seg Azwaw.
Llan kra imusnawen n umezruy igrigiyen i d-yudren awal-ag Aqbayli neɣ iqbayliyen (leqbayel) s talɣa n Cabales. Acku ur nezmir ara ass-a ad d-nefk ttbut ma yella seg wawal-a i d-yekka neɣ uhu, imi ur nesɛi kra n ttbut .

==Agdud Azwaw (Agdud Aqbayli)==

'''Amezruy n agdud Azwaw''', d amezruy ameqran akk-d yewwin i g issewhamen, εeddan luluf n iseggasen, azal 10 000 iseggasen uqbel talalit n [[Help:Lmasih|Lmasih]] ; d imezdaγ imezwura n Tefriqt ugafa uqbel n tlalit n umezruy atrar, agdud Azwaw d yiwen wegdud gar yegduden iqdimen i yeğğan later deg umezruy n yemdanen.  

Agdud Azwaw yedder, yerna yexlef [[Help:Agdud Arumani|Agdud Arumani]], yiwen amenkud i yestaεmren ddunit irkul, yexlef [[Help:Agdud Afiniqi|Agdud Afiniqi]], ladγa [[Help:Yugurtan|Yugurtan]] yemmut s tidet agdud-is yedder, yexlaf [[Help:Marius|Marius]]; tura arraw-is kren ţlaεin i wid ur numin ara; adgud Azwaw atan dagi andaţ [[Help:Roma|Roma]]? [[Help:Lkahina|Lkahina]] temmut, s tidiţ, yessi-is krent tura ţnadin; andat [[Help:εuqba Bnu-nafiε|εuqba Bnu-nafiε]]?  I wid mazal ur numin ara agdud Azwaw atan mazal dagi! Tidet amezruy n wegdud Azwaw yessewham acku d yiwen n umezruy yeţwebnan γef  taγert, tuccda,  akk-d iseflan n imawlan-is.  

Ussan agi Izwawen ttidiren g lweqt n [[Help:la renaissance|la renaissance]] n-sen, sennig aγebbar n lweqt akk-d d leqhar n iεdawen, tteddun γer zdat, aqlaγ nettwali tallit n lğens, Lğens Azwaw. 


Izwawen g zik semman iman-sen [[Help:Imaziγen|Imaziγen]] , [[Help:Agdud Amaziγ|Agdud Amaziγ]], win ur neqbil ara lbatel neγ akerwa.

===Amezruy Atrar===
Deg Amezruy Atrar, Izwawen ttusseman [[Help:Inumidiyen|Inumidiyen]], llan iγerfan n yewen uwanek, yeddren azal n 100 n iseggasen (seg azal 206 UL* di lweqt n tageldit n [[Help:Masnsen|Masnsen]], ''agellid di facto'' n [[Help:Numidia|Numidia]], armi lexsara n Yugurtan g 104 UL) awanek agi yettusema Numidia.

Numidia tella azal n '''Dzayer''' akk-d '''Tamurt n Izwawen''' lwahid.


Numidia tbed meyya iseggasen, llan wid qqaren dakken meyya nissegassen d wacemma, maεna timura n ddunit merra ur sεant ara akter n 30 iseggassen di laεmer-nsent, amek yezmer yewin ad inni belli Numidia d ulac i tella? Numidya i gεacen akter n meyya n iseggasen, akter n Dzayer akk-d timura n Tefriqt merra, akter n uhric ameqran n timura n l [[Help:Europ n ccerq|Europ n ccerq]],  mi teγli Numida tsεa azal n laεmer n l [[Help:Canada|Canada]]!

===Amnekcam arumani===
Lestaεmar arumani yenzeg akter n 525 isegassen, seg lexsara n Yugurtan zdat irumaniyen g 104 UL armi uγelluy n inugura agi s iffassen n [[Help:Geiseric Aεiban|Geiseric Aεiban]] (agellid n [[Help:Ivandaliyen|Ivandaliyen]]) akk-d inelmaden-is mi g kecmen γer Tafriqt ugafa g 429.

===Imnekcamen Ivandalen===
Geiseric yebnad tageldit tamezwarut n Ivandaliyen g Tafriqt ugafa s Saldae ('''Bgayet''') am tamaneγt-is; yestaεmered [[Help:Sicillia|Sicillia]], [[Help:Sardegna|Sardegna]], [[Help:Corsica|Corsica]], akk-ed tegzirin n [[Help:Catalan|Catalan]], yernad yekcem γef [[Help:Roma|Roma]] yewid yides mi i gefeγ, azal n yewen n ddurt g 455, atas n igerrujen akk-ed iseflawen  n [[Help:lğameε n Lquds|lğameε n Lquds]] (iseflawen i gfkan [[Help:Iyahudiyen|Iyahudiyen]] i lğameε-nsen) i d yewi [[Help:Titus|Titus]] γef Roma melmi igstaεmered [[Help:Lquds|Lquds]].

===Amnekcam Abyzanti===
Ivandaliyen ţwakssent di Tafriqt ugafa s iεsekriyen n [[Help:Justinianus I|Justinianus I]], agellid n umekad Abyzanti; amenkad n ivandaliyen ydum-d 105 isegassen (429-534).

Yiwen lamer yesεan atas n wazal di lwegt-nni; ahric ameqran n imaziγen rebhen telelli-nsen, mi yal aggay yetsnaγ mgal wayid.

[[Help:Amenkad Abyzanti|Amenkad Abyzanti]] ydumed g Tafriqt ugafa s 534 armi i gxser amgaru mgal [[Help:Iεraben|Iεraben]] wid bdan [[Help:Ttrad n Lesteεmar n Tefriqt|Ttrad n Lesteεmar n Tefriqt]] g lqern wis tmanya (azal n 642 -705).

===Amnekcam Aεrab===
Iεraben qetεen lebher, staεmren [[Help:Maser|Maser]] g 642, kemlen alhu-nsen, zedmen γef tamurt n imaziγen, tamurt n leqbayel. 

Listiεmar Aεrab, am lbers, di tamuggit γef Izwawen i yella; imi Imaziγen rebhen kkra n lehna, akk-d tallalit, seqsefen azaglu akk-d alehu n amenkud abyzanti γer usamer n tilisa-nsen. 

Izwawen nuγen-d mgal Iεraben s wayen akk yellan, s tazmart, s lğehd, s tudert-nsen, imi ţwallan simmal iţeddu aεdaw simmal yexreb, yenγa, yehreq, yeqher ayen yellan d amaziγ, ayen yesεan rruh n umaziγ. Mbeεd akter n sebεa meyya n isegassen n tagrawla, Imaziγen εyan, cban izem nni ur sεin ara azuren merra imi tazzla n idammen-is texla ayen yeqimen di lğehd-is, ayen yeqimmen di tmanegt-is, ur yezmir ad yeker; izem Azwaw yeγli-d ur yekkir ara, Iεraben hesben d lmut i g yemut. 

Mbeεd amerni aqher; ilulufen n imaziγen, tilawen xesrent lherma-nsent akk-d asehru-nsent, ilulufen n warrac n Izwawen imelsiyen ufan lmut si ifassen n iεsekriyen Iεraben, ilulufen nnidden zzenzen-ten aklan g leswaq n Mecca. 

Imi tfuk Taslekt ni Iεaben, Tafriqt ugafa tuγaled d amγiz ni iklan γef leswaq n Ccerq-alemmas.

Izwawen am akken ad menεen tudert n tarwa-nesn, akk-d ayen i geqimen di lherma n tilawen-nsen qeblen, ijenwiyen g ullawen nsen, ddin amaynut n iεraben; iεraben wwden anda yewin n lğens ur yewwi-d, zzuγren telelli n imaziγen.

Sienna d asawen, tutlayt n imaziγen akk-d ismawn-sen uγallen d lehram. 

G 705 anbaz Aεrab i-bereh belli tamurt n Izwawen d yiwet n tamnatt tamenzut n umnkad aεrab ara tilli; Tafriqt ugafa tεeda g yiwen n ukala ig bedlen idles-is, tamuγli-is, akk-d imal-is. 

Amnekcam Aεrab yeqqim armi yetwabdal s lestiεmar n [[Help:Iεetmaniyen|Iεetmaniyen]] seddaw n timelwi n [[Help:Khairr ad-Din|Khairr ad-Din]] d ayetma-s [[Help:εaruj|εaruj]], i d-xelqen atrar ussamer n '''Dzayer''', bdan asseγwel n tama agi am asutel n ifflisen n ddunit merra. Taflist-nsen ternu, temγid γef lqrun 1600; taflist mgal lbaburat n [[Help:Lmarican|Lmarican]] g [[Help:Lebher-nneγ|Lebher-nneγ]] sebba n [[Help:Ttrad n Taflist Tamezwarut|Ttrad n Taflist Tamezwarut]], akk-d [[Help:Ttrad n Taflist Tis Snat|Ttrad n Taflist Tis Snat]], anda mutten atas n imddanen imelsiyen.

===Amnekcam arumi (Fransa)===
Deg 1830, s sebba belli [[Help:Lbay n Dzayer|Lbay n Dzayer]] yewwet amalway n tamahelt-is, [[Help:Fransa|Fransa]] tenbez Dzayer; lameεna, azbu i g qquren n Izwawen, [[Help:Amγar Ameqran|Amγar Ameqran]] (El-Mokrani) akk-d [[Help:Fadma n Sumer|Fadma n Sumer]], stεetlen taslekt agi almi Agud Azwaw yeţwaxdεen s ageldun n Iεraben yeţuseman [[Help:εabd Qader|εabd Qader]] imi d-yefka takbabt-is γef [[Help:Amtawa n Tafna|Amtawa n Tafna]] wahid Fransa.


'''Amtawa n Tafna''', 30 Maggu 1837, yeswejd abrid γef wanger n Tamurt n Izwawen ihi kan teqled agezdir n Fransa. Fransa, isegassen kkra mbeεd, tefka-d Aguldun εabd Qader amidag n la Légion d'honneur akk-d tajεelt n 4000 Louis (idrimen n Fransa) mkul aggur armi yemut g 26 Maggu 1883.

Wagi d adris n Amtawa n Tafna:
[http://www.el-mouradia.dz/francais/algerie/histoire/traite~1.htm]

Melmi amgaru mgal tamurt n Izwawen ifuk, Fransa tezdem γef leğwahi nidden n Tafriqt ugafa terna texleq Ldzayer n tura; Tamut n Izwawen, Timura n uguldun εabd Qader, akk-d d unezruf usamer (timura n Twareg). 


G 1954, [[Help:Tazemmalt n Taslullit Taγelnawt|Tazemmalt n Taslullit Taγelnawt]] (ALN) tebda ţţrad n taslullit; mbaεd n sebεa isegassen n imenγi, Fransa teğğa Dzayer g 19962.  Ahric ameqran n 1,025,000 [[Help:Pieds-Noirs|Pieds-Noirs]] akk-d 91,000 iherkiyen, azal n 10% n imezdaγ n Ledzayer g 1962, rewlen γef Fransa g usegas nni.


*Uqbel n Lmasih = Uqbel n Lweqt-nneγ

[[Taggayt:imaziɣen|Q]]

[[an:Cabilenyos]]
[[ar:قبائل (أمازيغ)]]
[[ast:Cabileños]]
[[cs:Kabylové]]
[[de:Kabylen]]
[[el:Καβύλοι]]
[[en:Kabyle people]]
[[eo:Kabiloj]]
[[es:Pueblo Cabilio]]
[[fr:Kabyles]]
[[mk:Кабили]]
[[nn:Kabylar]]
[[no:Kabyler]]
[[pl:Kabylowie]]
[[pt:Cabilas]]
[[ru:Кабилы]]
[[simple:Kabyles people]]
[[sr:Кабили]]
[[sv:Kabyler]]
[[tr:Kabiliyeliler]]
