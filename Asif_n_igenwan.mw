'''Aɣaras n walim''' d [[amazellaw]] [[amazellaw agriwel|agriwel]] iteṭṭafar [[Tafukt|tfukt]] d [[tagnit|tegnit]] d [[itrikli|yimtiwgen]] niden n [[Udus anafuk|wudus anafuk]]. Amazellaw-a yegber seg imelyaṛen n [[itri|yitran]] (gar n 200 ɣer 400 n imelyaṛen n yitran) akken i ttenfufuden deg-s [[Asignew|isigniwen]] d icafcalen, d imeqqranen s waṭas yakk d igedṛuṛen d igazen deg yal ijifeṛ seg ijufaṛ-is. Deg [[iṭ|wuṭan]] imsullsen yesrawen (iṣfan) yettbin-d uɣaras n walim am akken d tadla n walim hrawen seg tafat n yitran-is, akken i d-ttmagen inkaren deg tadla-nni s usrag n tilin n isigniwen n ugedṛur d igazen iteffren tafat i d-ittaken seg yitran yellan deffir-nsen. <ref name="Frommert">
{{Tanagit s web
| Aneggar1 = Frommert
| amezwar1 = H.
| Aneggar2 = Kronberg
| Amezwar2 = C.
| Azemz = August 25, 2005
| Azwel = The Milky Way Galaxy
| akala = http://messier.seds.org/more/mw.html
| Anafsar = [[SEDS]]
| akala n ufaylu = https://web.archive.org/web/20070512093341/http://seds.org/MESSIER/more/mw.html
| azemz n ufaylu = 12 May 2007
| Assaɣ yerrẓen = no
}}
</ref>
Talɣa n uɣaras n walim d aglayan, Akdu-ines yettawaṭ seg 100.000 ɣer 180.000 n [[Afawatay|yifawatayen]] ma d tuzert-is azal n 1000 n ifawatayen s wakka ad tili d tagra tusdidt s waṭas. [[Tagnit]] tezga-d zdat n yiri n umazellaw-a anda itezzi [[udus anafuk|wudus anafuk]] ɣef [[Ammas n umazellaw|wammas n umazellaw]], dɣa tafukt taggug s wazal n 27,000 n ifawatayen ɣef wammas n umazellaw.<br/>
Ma iwula kra n wemdan ɣer igenni deg yiṭ ad iẓer amur seg umazellaw n uɣaras n walim amzun d tadla n yitran, anda imezdaɣ n wezgen agafan n [[tiṭṭ n tfukt]] ẓerrent-id ama deg [[anebdu|unebdu]] neɣ deg [[amwan|umwan]] neɣ deg [[tagrest|tegrest]], Ixef n aseflalay d tmeẓriwt tacraraqt yakk i umazellaw-a yettili-d deg taggara n unebdu d tazwara n umwan acku deg wakuden-a n useggas inezzeg (uɣaras n walim) seg [[tazdemt|tezdemt]] n [[tamesɣimt|tmesɣimt]] (''Cassiopeia'') alamma d [[sifus]] (''Cepheus'') deg ugafa seg wezgen asemran n igenni yakk seg tegrawt n yitran yettwassnen s [[akerdis n uwilen|ukerdis n uwilen]], sin akin ad yerdeb seg [[igli (tanzagt)|yigli]] ɣer [[Tagenzi (tasnetrit)|tgenzi]] yakk d [[tiɣirdemt (tasnetrit)|tɣirdemt]]. Isigniwen n tallunt teffren gar n ukerdis n uwilen d tgenzi yiwet n tjumma talemmast hrawen seg uɣaras n walim ayen i d-ittaǧǧan ittbin-d yegzen ɣer sin n wamuren, ma deg zdat n tgenzi d tɣirdemt yettili uɣaras n walim d aseflalay s waṭas acku d tanila-nni i d-immalen ammas n umazellaw. 

Aɣaras n walim iga d aseflalay deg kra n tamiwin ugar n tamiwin niden. Anda tama i d-izzin i [[aẓiẓ wa iggadan|waẓiẓ wa iggadan]] (''Cygnus'') yettfejjij s waṭas, maca amur yehrawen s waṭas yerna iseflellayen s waṭas yezga-d deg unẓul ɣef [[imeẓli (tazdemt)|yimeẓli]] yerna yezmer wemdan ad tiẓer deg [[tallunt]] tagafant deg tmeddiyin n unebdu maca timeẓriwt tettili tefrar ugar deg tamiwin i d-izgan ɣer unẓul n [[Asebges|usebges]]

== Anulfu n uɣaras n walim ==
Imesnullanen settgen (ttaken lewhi) d akken aɣaras n walim yemmug-d send n wazal n 12-14 n imelyaṛen n iseggasen, akken ittɣilen d akken [[amazellaw|amazellaw-a]] d win meẓẓiyen deg waddar s wassaɣ ɣer imazellawen niden yellan deg [[Asedday|usedday]], Aguccel n waddar-is yella-d s usemres n [[Tasnemdalɣisant|tesnemdalɣisant]].<br/>
Deg useggas n [[2007]] yettwasteg waddar n yiwen n yitri isem-is [[NGC 3199]] s wazal n 13,7 n imelyaṛen n iseggasen, itri ayi izga-d deg wezɣar (beṛṛa) n umazellaw, yaggug ɣef [[tagnit|tegnit]] s 13.2 n imelyaṛen n iseggasen, akken i yettumeggez d [[tafekka tagnnawt|tafekka tagennawt]] tamzikant (taqburt) imur-nni anda i d-issers tilisa tiddayin i waddar n uɣaras n walim.<ref name="frebel">{{cite journal | doi= 10.1086/518122 | id={{Afaylu XI|astro-ph|0703414}} | title= Discovery of HE 1523-0901, a Strongly ''r''-Process-enhanced Metal-poor Star with Detected Uranium | year= 2007 | author= Frebel, Anna | journal= The Astrophysical Journal | volume= 660 | pages= L117 | last2= Christlieb | first2= Norbert | last3= Norris | first3= John E. | last4= Thom | first4= Christopher | last5= Beers | first5= Timothy C. | last6= Rhee | first6= Jaehyon}}</ref> yella-d uselken seg ustag-a s [[aktaylal|waktaylal]] n '''UV-Visual Echelle''' n [[Imseddasen imeqqranen|umseddas ameqqran]].<ref name="frebel"/>
Astag n waddar n yitran i d-izgan deg tagra tamazallawt tusdidt yezmer ad yili s tarrayt yettemcabin i HE 1523-0901. Igummuden n [[akat|wakaten]] llan deg tlisa n 8.8 ± 1.7 n imelyaṛen n iseggasen yezrin, anecta yessumur-d d akken kra n wenkar addar-is 5 n imelyaṛen n iseggasen yella dinna gar n tallit n  yisni d tagra tusdidt.<ref name="del_Peloso">{{cite journal | doi=10.1051/0004-6361:20053307 | bibcode= 2005A&A...440.1153D | id={{Afaylu XI|astro-ph|0506458}} | title=The age of the Galactic thin disk from Th/Eu nucleocosmochronology | year=2005 | author=Del Peloso, E. F. | journal=Astronomy and Astrophysics | volume=440 | pages=1153}}</ref>

== isegra n uɣaras n walim ==
[[Tugna:Milky Way Arms it.svg|270px|thumb|right|iɣallen n umazellaw d wadeg n [[tafukt|tfukt]], Tinliwin yemgaraden yeddan seg wadeg n tfukt mmalent-d [[Tazdemt|tigrawin titrawin]]. Akken i d-temmal talɣa-nni hiwet n tama ur ttwaẓran ara deg-s yitran s usrag n tneẓẓi n igedṛuren deg wammas n umazellaw.]]

[[Tugna:OrionSpur.png|270px|thumb|right|Talɣa n [[iɣil n umanar|yiɣil n umanar]] s unect n umagrad ussnan n kra n imusnawen yettwafsaren deg: {{cite journal|author|title=Spiral Structure in the Outer Galactic Disk. I. The Third Galactic Quadrant|url= http://adsabs.harvard.edu/abs/2008ApJ...672..930V|journal=The Astrophysical Journal|volume=672|issue=2|pages=930–939|year=2008|month=January|doi=10.1086/524003|akala n ufaylu= https://web.archive.org/web/20190830120244/http://adsabs.harvard.edu/abs/2008ApJ...672..930V|azemz n ufaylu=2019-08-30}}]]
[[Tugna:Via Láctea de perfil.jpg|thumb|left |280px|Tamudemt n umazellaw agriwel degs tagra, d nnig-s yakk s ddaw-as yella yisni igebren seg timsegrawin titrawin yettwazuzzren.]]

Aɣaras n walim yettumeggez d yisen seg [[amazellaw agriwel|imazellawen igriwlen]] imeqqranen. Ttezzi ɣef yiman-is yiwet n tuzzya yal 250 n imelyan n iseggasen, akken i tezzin degs yitran-is s urured yemgaraden anda itran yellan deg wammas-is i tezzin s urured d tazzla wala itran illan deg ijufaṛ-is akken daɣen i yella wemgarad deg rdusi n [[Taldayt|teldayt]] seg wadeg ɣer wayeṭ deg umazellaw s usrag n tmerniwt n tneẓẓi n yitran deg kra n tamiwin, anda ixeddmen isemda-nni deg tguri n yiɣallen igriwlen i umazellaw. [[Udus anafuk]] yezga-d deg yiwen seg yiɣalen-nni yettusemman [[iɣil n umanar]] i d-izgan deg wazal n sin n yikṛaden (⅔) n uzen-kdu n umazellaw. Akken iy gber umazellaw n uɣaras n walim seg waṭas n yiɣallen igriwlen niden i d-issentayen seg umazellaw sin akin ad negzen ɣer uzɣar (beṛṛa). Gar n yiɣallen yella [[iɣil n wemẓiw|yiɣil n wemẓiw]] (''Perseue arm'') igan d iɣil amaddas fellaɣ deg tama n ijifeṛ n umazellaw, yakk d [[Iɣil n imeẓli|Iɣil n imeẓli]] (''Sagittarius arm'') yudsen fellaɣ seg tama n wammas n umazellaw. Aɣaras n walim yegber daɣen seg waṭas n yiɣallen niden i d-izgan deg tagra n umazellaw, dɣa ttwasemman s yirem n iɣallen acku yal yiwen deg-sen yettak taɣara s [[tazdemt|tezdemt]] yettfeǧǧijen s waṭas deg-s. Amedya, [[iɣil n wemẓiw]] yettak taɣara s tezdemt n [[amẓiw (tazdemt)|wemẓiw]], ma d [[iɣil n imeẓli]] yettak taɣara s tezdemt n [[imeẓli (tazdemt)|imeẓli]], akken daɣen i yella [[iɣil n umanar|yiɣil n umanar]] igrbren [[Amanar|tazdemt n umanar]] deg wanda yella yiwen seg [[Asignew|yisigniwen]] yettwassnen yakk, isem-is [[asignew n umanar]]
