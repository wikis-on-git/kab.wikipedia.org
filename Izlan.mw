Izli ( izlan ma llan aṭas), d yiwent n ssenf deg tzuri taqbaylit ( tamaziγt s umata). 

Awal aggi sexdament i ccnawi id ttawwint tullawin deg tmeγriwin ilmend n lḥenni. 

Deg kra n tamawin n Tmurt n Leqbayel, izlan sawalen-asen Asbuγar, Tibuγarin.




== Izlan n At Yellilten ==

Ad selliγ f nnbi, 
Yissek ay nbedu,

Accṛif Muḥemmed, 
Yeγran lḥemdu, 

Ayyagi d lfarḥ, 
S rebbi ad-as neccfu,

Ad selliγ f nnbi, 
Netta ig zdin lsas, 

Sidna Muḥammed, 
Iccbeḥen lahdur fella-s, 

Kemmlaγ deg lfarḥ, 
Ay Agellid Aεsas,


Arriγed tiregwa, la siridaγ lḥara, 

Ad kksaγ laḥzen, yellan deg wacḥal ayya, 

Taǧmilt i rebbi, taǧnant tegred tara, 


Arriγed tiregwa, la siridaγ iseqfan, 

Ad ksaγ leḥzen, yellan deg wacḥal n zzman, 

Taǧmit i rebbi, leǧnan yewwted s iẓuran,


Arriyed tiregwa, la siridaγ imnaren,

Ad ksaγ laḥzen, yellan deg yexxamen, 

Taǧmilt i rebbi, leǧnan yegred ixfawen, 


Arriγed tiregwa, la siriday ixxamen,

Ad ksaγ leḥzen, yellan deg ulawen, 

Taǧmilt i rebbi, taǧnant tegred afriwen

(...)



Izlan n Tfilkut (At Yellilten)

Wi llan lḥara yaggi, 

Yessan s lebyad, 

I-tt-id ikcmen d irgazen, 

Ay At ṣṣebaḍ, 

Keccini a bab n tmeγra, 

A lbaz acmamar, 



Wi llan lḥara yaggi, 

Yessan s uɛequc, 

I-tt izdγen d ilmezyen, 

Ay At Ukartuc, 

Keccini a bab n tmeγra, 

Tissas n Aɛmiruc, 


Wi llan lḥara yaggi, 

Seqfen s lqarmud, 

Nnan-i n bab n tmeγra, 

D-ttefaḥ amgud, 

Taqbaylit tezwar-asen, 

Tezwar i leǧdud,


== Izlan n At Yettura == 

Izlan n Mniɛ (At Yettura) sγur Nna Ṭawes Idinaren


Tasusmi, 

Tasusmi ay at wurar,

Ma yekkat wegris,

Uyama yekkat wegris, 

Tikyi-nnaγ s yqis, 

Fellawen ig yeccbah wurar, 

Ay At Ttaryis,



Tasusmi, 

Tasusmi ay At Wurar, 

Ma tekkat yehwa, 

Uyama tekkat yehwa, 

Tikyi-nnaγ s lyanna, 

Fellawen ig yecbaḥ wurar, 

Ay At yḥara, 



Tasusmi, 

Tasusmi ay At Wurar,

Ma yekkat wedfey,

Uyama yekkat wedfey, 

Tikyi-nnaγ s yeɛqey, 

Fallawen ig yeccbaḥ wurar, 

Ay At Yemkaḥey,

== Izlan n At Yessɛed ==

Sbaḥlxir a tislit, ay udem n rrbaḥ, 

Ḥekkun γef wergaz tuγed, 

Amzun d lemsbaḥ, 

Lexbar ad yawwed yemma-m, 

Ad-ttaɛyu tferaḥ, 


Sbaḥlxir a tislit, aqadum n lehu, 

Ḥekkun γef wergaz tuγed, 

Amzun d asaru, 

Lexbar ad yawwed yemma-m, 

Ad-ttaɛyu zzehu.


== Izlan n At Γubri ==



Lehna yiswen, 

A lechur id illulen, 

Bab n tmeγra, 

Ay azrar γef yefzimen, 

Waggi d urar, 

S lehna n taddart-nwen, 



Lehna yiswen, 

A lechur wid n tefsut, 

Ǧuǧgen lenwar, 

Leǧnan icbḥen tamurt, 

Aqliyi usiγed (ad) ak ferḥaγ, 

Ay afaruǧ n tsekkurt, 



Lehna yiswen, 

A lechur deg ccetwa, 

Zewǧen lenwar, 

(D) Leǧnan icbḥen lḥara, 

Aqliyi ussiγed (ad) ak ferḥaγ, 

Ay afaruǧ n Tnina, 



Nek mi ttγeniγ, 

Siγertemted ar lkanun,

Axxam yeccur, 

D imcebḥen ak d At laɛyun, 

Aqliyin ussiγed (ad) ak ferḥaγ, 

A win si yezha wedrum, 



Nek mi ttγeniγ, 

Yeseγret weǧgu alemmas, 

Axxam yeccur, 

D imcebḥen ak d ibrenyas, 

Aqli ussiγed (ad) ak ferḥaγ, 

A win si tezha yemma-s, 

(...)


Arriγed isafen

Ur siridaγ ixxamen, 


Ad ksaγ leḥzan, 

I wul-iw bezaf yuḍen,


Taǧmilt a rebbi,

Leǧnan grand afriwen,


Arriγed isafen,

Ur siridaγ lḥara, 


Ad ksaγ laḥzan,

I wul-iw bezaf aya,


Taǧmilt a rebbi,

Leǧnan yegrad tara

(...)

== Icewwiqen n At Frawsen ==


A tazanet yerructan,
 
Ar yiri n wassif,

Yerra-s bab-is tisulla,

Telluga s lexrif, 

Ad ccekraγ Sidi ...

A lwiz n ttsarid, 


A tazanet yerructan, 

Ar yiri n yeγzar,

Yerra-s bab-is tisulla, 

Telluga s ttmar, 

Ad ccekraγ sidi...

A lmesk w lɛmbar, 


A tazanet yerructan, 

Ar yiri b umdun, 

Yerra-s bab-is tisulla, 

Telluga s lqlum, 

Keccini a Sidi..

A lwiz uqelmun, 


A tazanet yerructan, 

Ar yiri n tala, 

Yerra-s bab-is tisulla, 

Telluga s tara, 

Ad ccekraγ Sidi .... , 

Ay izem lḥara, 


A tazanet yerructan, 

Ar yiri ugelmim,

Yerra-s bab-is tisulla, 

Telluga s wedmim, 

Ad ccekraγ Sidi, 

Ay izem ay umɛin..

(....)"


Wexreḍ da a yat Wurar,

Nussad ad nezḥu,

Ussan-d Yemnayen n Ḥemza,

Yenumen lhu,

Aqlaγ newwid zariɛa,

Rebbi ad yeselhu, 


Wexreḍ da a yat Wurar, 

Nussa-d ad nγenni,

Ussan-d Yemnayen n Ḥemza,

Yenumen acali, 

Aqlaγ newwid zariɛa, 

Rebbi ad yesemγi,


Wexreḍ da a yat Wurar

Nussa-d ad necdeḥ,

Ussan-d Yemnayen n Ḥemza,

Yenumen ameṛṛeḥ, 

Aqlaγ newwid zariɛa, 

Rebbi ad yeserbaḥ, 


Wexreḍ da a yat Wurar, 

Nussa-d ad ncewwaq, 

Ussan-d Yemnayen n Ḥemza,

Iteddun d lbraq, 

Aqlaγ newwi-d zariɛa,

I lbaz aṛemmaq, 


Wexreḍ da a yat Wurar, 

Nussa-d ad nfreḥ, 

Ussan-d Yemnayen n Ḥemza, 

Yenumen ameddaḥ, 

Aqlaγ newwi-d zariɛa, 

I lqed n rwayaḥ, 


Wexreḍ da ay at Wurar, 

Nussa-d ad necnu, 

Ussan-d Yemnayen n Ḥemza, 

Yenumen anebdu, 

Aqlaγ newwi-d zariɛa, 

I mmis ufalku, 

(...)

== Izlan n Igerssafen ==



Ḥeǧbaγed yḥenni, cced-is warɛad yeffsi, 

Zziγed i lhara, Gi yella sbaɛa uremyi, 

Keccini ay isli, tisas n yizem aweḥci, 


Ḥeǧbayed lḥenni, qbey ad bezgen waman, 

Zziγed i yhara, gi yella sbɛa yḥemam, 

Keccini ay isyi, tisas n yizem amezyan, 


Ad selliγ f nnbi, ad yers lḥenni, 

Bwint ymuyuk, di tmura yhenni, 

Ad yeqqen yesyi, ay izem aweḥci, 


Ad selliγ f nnbi, ad yers ymetred, 

Bwint ymuyuk deg wanda yebɛed, 

Ad yeqqen weqcic ay azrar n dheb, 


Keccini a baba-s, d-tiγmart γef i-d yarna lsas, 

Ay itri imcaɛcaɛ, id yullin tagara n wass, 

Adrum igi tellid, ur yettgwad lweswas,


Keccini a baba-s ay aγanim uẓetta, 

Ay aǧgu n dheb, yegren iǧga lfeṭṭa, 

Adrum gi tellid, ur yettgawad mi(k) yesɛa, 


Awi-d afus-ik, awi-d aḍad ayeffus, 

Brud i tqendurt, timgerrezt ar aggus, 

keccini ay isyi, tisas n yizem amekyus, 


Awi-d afus-ik, awid aḍad aziymad, 

Brud i tqendurt, timgerzet n lekmam, 

Keccini ay isli, tisas n yizem amezyan

(...)


Ad ccekraγ, 

Tiduyan, 

Tilmeẓyin, Timeqranin, 

Arniγed i teslit, m laɛyun tiberkanin, 

Arniγed i yemma-s taderɛett seddaw uγanim, 

Arniγed i baba-s fella-s iteddu wedrim,

== Izlan n Timezrit == 

Ay aɛsas n lḥara, 

Nekcem-i-id s nnya, 

Ndelb-ik, nedleb rebbi, 

Muda-s arrac d-tayuga


Ay isli-nneγ, ay ameɛdur, 

Ak neqqen lḥenni uqendur, 

Ay isli-nneγ, ay amekyus, 

Ak neqqen lhenni iw yeffus, 


A tayugga tacerqit, 

Ikerzen  ddaw timezrit, 

Tefka-d ssba almi tmal, 

lḥeb yuggar tizitt

== Azaγar n Sumam ==

A tizizwit, 

Iyyad nek yidem ad meṛṛeḥ, 

Ad nekkes lenwaṛ, 

Ujeǧǧig mara ad yeftaḥ, 

Ay ameẓẓyan, 

Kecc d lmesk nek d rwayeḥ, 


A tizizwit, 

Iyyad nek yidem ad nccali, 

Ad nekkes lenwaṛ, 

Ujeǧǧig mara ad yeγli, 

Ay ameẓẓyan, 

Kecc d lmesk nek d lǧawi, 


A tizizwit, 

Iyyad nek yidem ad nḥewwes, 

Ad nekkes lenwaṛ, 

Ujeǧǧig mara ad yenkes, 

Ay ameẓẓyan, 

Kecc d lefnaṛ n Tunes





== Asbuγar deg Iwaqquren == 


Ad nselli f nnbi, 

Fella-s i nebdu, 


Ad nebdu ccekran, 

Ad nccekar kra dda, 


Ad ncekar At wexxam, 

Ad nernu At berra, 


Ay At Iderma, 

Buddaγ-wen lehnna,


Assa d asaɛdi, 

Cekrent yemrabḍen, 


Awi-d aγerbal,

I seksu n yirden, 


A bab n tamγera, 

Ay izem ireɛden, 


Ttfaγ lmesbaḥ, 

S uyuffus ayeffus, 


Zziγed i lḥara, 

Ǧuǧgen leγrus, 


A bab n tmeγra, 

A lbaz amekyus,


A lal n tmeγra, 

A teǧra n lyasmin, 


A teǧra n lim,

Yenqec ugarzim, 


Teswid mitayen, 

Lgelba d adrim, 


Win ik mi nusben, 

Wallaḥ war yendim, 


Kemmini a tislit,

Lmakla-m yecbaḥ,


Laɛyun n tnnina,

Tefγed (ad) tmerreḥ,


Win ik (m) yuɣen, 

Ala lxir d rrebaḥ,

(...)

[[Category:Aẓawan]][[Category:Tamedyazt]]
