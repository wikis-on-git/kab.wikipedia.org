'''Albanya''' d tamurt n wenẓul-agmuḍan (sud-est) n [[Turuft]], tezga-d deg Tzunegzirt n [[Balqan]]. Tajumma-nnes 28.748 km2 (yikilumitren imkuẓen). Zedɣen-tt 2.986.952 n yimezdaɣen (Albaniyen). Tamaneɣt-nnes d [[Tirana]].

Aselway: [[Bamir Topi]].
Aneɣlaf Amezwaru: [[Sali Berisha]].

Amur ameqran seg wakal n Albanya d idraren aydeg kra n tqacucin ttawḍent ɣer 2100 ed 2600 n lmitrat deg leɛlu. Izuɣar zgan-d deg utaram (lɣerb) n tmurt, ɣef yiri n [[Yilel Aderyati]]. Ugar n tis kraḍ (tis tlata) seg wakal n Albanya d tiẓegwa.

Tuget deg yimezdaɣen n Albanya seg weɣref (cceɛb) albani ay d-yudren seg Yilliriyen iqburen (d aɣref ahenduṛufi). Maca llan daɣen Yegrigiyen, [[Iziganen]], Iserbiyen ed Yibulgaṛiyen deg Albanya. Amur ameqran seg yimezdaɣen n tmurt d Inselmen. Aṭas n Walbaniyen ay yeddren daɣen deg tmura tijiratin am [[Kosovo]], [[Masidunya]], [[Serbi]] akked [[Montenegro]]. Deg wemgaru-nni (ṭṭrad) n Kosovo n 1999, aṭas n Walbaniyen n Kosovo ay d-irewlen ɣer tmurt n Albanya.

Ass-a, Albanya d yiwet seg tmura tigellilin akk n Tuṛuft. Tadamsa n tmurt-a tebna ladɣa ɣef tfellaḥt yerna deg 1997, Albanya tenḍerr mliḥ seg yiwet n taluft tameqrant n tdamsa.

==Taɣbalut==

(c) Omar Mouffok - Tiddukla Tadelsant Imedyazen

[[Category:Timura n Turuft]][[Category:Timura n Ddunit]]
