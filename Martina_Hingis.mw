{{Infobox biography}}
'''Maṛtina Hingis''' d tanaddalt n Tennis Taswisit ilulen ass n 30 [[Ctamber]] 1980 di Košice (tamurt n Sluvaki, zikenni čekusluvaki). D nettat i d tanaddalt meẓẓilen i yebḍen ad teḥrez talɣuɣa n Grand Chelem si zman n Lottie Dod aseggas 1887, d nettat daɣen i d tanaddalt tameẓlant i yebḍen ɣer tqacuct n wedras umaḍan deg umezruy n Tennis.

Tettmeslay rebɛa n tutlayin, Tačikit, Talmanit (taswist talmanit), tagyizit d tefṛansist.
Tella d tamdakult n unaddal n Golf Serǧiu Garsia, sin akkin tessen amyurar n Tennis Radek Stepanek asegwas n 2006. Tezweǧ akked umennay afṛansi Tibault Hutin aseggas n 2010.

==Temẓ-is==
Tlul-d s yisem Martina Hingisová di tmurt n Sluvaki zik-nni čekusluvaki, seg mi tmenya isegwasen Maṛtina tettidir di tmurt Taswist acku yemma-s tɛiwed zzwaǧ. Deg useggas n 1999 tuɣ axxam deg temdint n Floride [[Marikan]] maca teqqim tettidir di teswist. D yemma-s i s-yefkan isem n Martina, imi tella tḥemmel tanadalt tameqqṛant n Tennis [[Martina Navratilova]], nettat daɣen n tmurt n čekusluvaki. Yemma-s tella tetturar addal n Tennis, dɣa d ayen i tt-yeǧǧan ad tili d tasleɣmayt n Martina deg umecwaṛ ines meṛṛa.

==Amecwaṛ ines seg (1994-2002)==
Maṛtina telmed ad turar addal n Tennis si temẓ-is, ɣur-s 5 iseggasen di lɛemr-is mi tebda tetturar di tedwilin, tessaweḍ ad tuɣal d talɣuɣt n umaḍal n tullas aseggas n 1994. aseggas n 1996 turar akked Helena Suková deg uslig n Wimledon, dɣa tuɣal d tanadalt tameẓlant yessawḍen ad teḥrez talɣuɣa agi.

Aseggas n 1997 d win i iwalan urar n maṛtina ad yuɣal qessaḥ nezzah, terbeḥ 37 uraren wa deffir wayeḍ, iz d yewwin 6 telɣuɣa, tewwi Open n lustṛali mgal Mary pierce 6-2 6-2, tewweḍ ɣer tagara n Rolland Garros anda texṣer d Iva Majoli acku tuḍen cwiṭ di tagara, tewwi daɣen Wimbledon mgal Novotna akked US Open d Venus Williams 6-4 6-0; d ayen i tt-yeǧǧan ad tawi Clem amecṭuḥ.

Tewwi kṛad n telɣiwin n Grand Chelem yemgaraden, ala Rolland Garros it xṣen sin iberdan di tagara, aseggas n 1999 anda turar akked tanadalt tameqqṛant [[Steffi Graf]] i yellan di tagara n umecwaṛ-ines deg addal n Tennis, teqqim-d deg umezruy, acku Martina tɛac ass-nni yiwen wass ur tezmir ad tettu, tella terbeḥ urar deg weḥric amezwaru, sinna yella-d umgarad garas d unefray, ayen yeǧǧan ula d imfarǧen (imeshanayen) ad ddun d [[Steffi Graf]], di tagara, Maṛtina texṣer talɣuɣa, teffeɣ seg urar s yimeṭṭawen, ayen werǧin n wala deg addal agi.

Seg ass-nni Martina ur tewwi talɣuɣa n Grand chelem, teqqim deg umḍiq amezwaru deg ubellez umaḍal, acku terbeḥ aṭas n telɣuɣa it tturar, maca ur tewwi ara talɣuɣa tameqqṛant.

[[Tugna:Hingis Martina.jpg|thumb|upright|Maṛtina Hingis (Miami 2007)]]

Aseggas n 2002 texṣer daɣen di tagara n Open n lustṛali mgal Jennifer Kapriati, deg urar daɣen id yeqqimen deg umezruy aladɣa Maṛtina tella teḥrez aḥric amezwaru 6-4, yarna deg wis-sin tella tezwar 4-0, sinna 5-1, ar-mi dezzi fellas Jennifer, tifesniwin di temdint n Melbourne bḍen-t ɣer 50°c, ayen yeǧǧan Maṛtina att xṣer zdat Jennifer.
Lxṣara y agi d tin yeǧǧan Maṛtina kra wagguren ar zdat ad tḥbes urar n Tennis di Frurar 2003, mbaɛd mi tesɛa kra iɣeblan deg uḍar-is.

Xas akken, Maṛtina teqimed d yiwet seg tnaddalin n Tennis tameqṛant, dɣa imi ur tesɛa y ara lǧahd amakken tella Monika Seles neɣ [[Serena Williams|Serena]] d [[Venus Williams]], maca tewweḍ ad deg amḍiq-is gar asen-t, u ad tiweḍ ɣer tqacuct n ubellez n Tennis azal n 275 imalas.

asegwas n 1999 d 2000 tellad sɣur "magazine FHM" d yiwet ger 100 tilawin ig cebḥen deg umaḍal, m-ad asegwas 2005 ineɣmasen imarikaniyen n "Tennis Magazine" arrantt d tis 22 gar 40 inadalen n Tennis imeqqranen di 40 isegwasen ineggura deffir [[Roy Emerson]] zdat [[Evonne Goolagong]]

==Tuɣalin ines asegwas n 2006==

[[Tugna:Martina Hingis Australian Open 2006.JPG|thumb|upright|left|Maṛtina Hingis (Open n lustṛali 2006)]]

Tella azal n 209 imalas d tamezwarut deg ubellez n [[WTA]] n Tennis deg umaḍal, ur turar deg tuber 2002 acku tella tesɛa uguren n ṣeḥḥa deg uḍar-is, asegwas n 2006, Maṛtina tuɣaled s-urar, di yennayer tebda urar di Anvers, tadwilt n ''Proximus Diamond Games'', aggur sinna texṣer di Open n Ṭayland.

Di Gold Coast, i lemhegga n Open n lustṛali, tin yewwin 5 n Grand Clem tarbaḥ timlilit ines tamezwarut zdat Maria Vento-Kabchi 6-2 6-1, tarna tarbaḥ snat n temlilin igarzen armi tebweḍ zdat n Flavia Pennetta, tanadalt tis 23 deg umaḍal dɣa texṣer timlilit acku tesɛa uguren deg wammas-is.

Ddurt i dyernan texṣer zdat [[Justine Henin]] 6-3 6-3.

Di Open n lustṛali 2006, Grand Clem ines amezwaru segm-id uɣal s uran, Martina Hingis tesbegned d akken mazal-itt d tanaddalt tameqqṛant, imi dɣa tessaweḍ armi d dduṛt n wis 1/4 si tagara, uqbel ad texṣer zdat n Kim [[Clijsters]] di 3 yeḥricen: 6-3 2-6 6-4, maca Maṛtina Hingis ur duɣal ara seg Melburn ifassen d-imawen, aladɣa tewwi Tabuqalt n uslig (irgazn/tilawin) akked amyuran n tmurt Lhend [[Mahesh Bhupathi]], tabuqalt tis 8 deg Open n lustṛali, 3 (kraḍ) deg Afras, 4 (kuz) deg uslig tilawin, 1 (yiwet) deg uslig irgazen/tilawin.

Di tedwilt n Ṭukyu, Maṛtina tessuffeɣ ta deffir tayeḍ, [[Naṭali Decy]], [[Maria Kirilenku]] d [[Maria Caṛapuva]] di 1/2 si tagara, tewweḍ ɣer tagara n tedwilt i tikkelt tamenzut segm-id uɣal, maca di tagara texṣer zdat tarusit [[Elena Dementieva]] sin yeḥricen s ulac (6-2 6-0). Ayagi yeǧǧa Maṛtina ad ali deg ubellez n WTA seg umḍiq n 117 ɣer wis 48, sin wagguren kan segm-id uɣal s-urar.

Tewweḍ ɣer dduṛt tis 1/4 si tagara di Dubai, anda texṣer timlilit ines zdat [[Maria Caṛapuva]], i d-yerran ttaṛ, ayagi maca yeǧǧa martina ad ali deg ubellez n WTA ɣer s-amḍiq wis 32. Tkemmel deg Indian Wells, anda terna [[Lindsay Davenport]], maca texṣer di 1/2 si tagara zdat [[Maria Caṛapuva]] i iḥersen tadwilt agi di tagara, di tagara n tedwlit tuli-d s amḍiq wis 26 deg umaḍan.

Tewḍel ɣer tedwilin n wakal, anda Maṛtina tennad d akken ala Rolland Garros i tt-ixuṣṣen deg tedwilin n Grand Clem, u d yiwet seg tɣawsiwin i tt-yeǧǧab tuɣal-d ɣer wurar, deg Vaṛṣuvi texṣer di dduṛt tis snat zdat [[Venus Williams]] s ugemmuḍ: 4-6 7-5 6-4. Di Berlin tebweḍ ɣer 1/4 si tagara anda texṣer zdat [[Amili Muresmu]]:4-6 6-4 6-4.

Ass n Acur 21 Mayu 2006 Maṛtina tesbegned d akken tuɣal-d s wazal-is imi terbeḥ tadwilt n Ṛṛum di temlilit n tagara zdat tarusit [[Dinara Safina]] s ugemmuḍ 6-2 7-5, tagi d tarennawt ines tamenzut seg 2002, u d tis 41 deg umacwar ines; deg ubellez Maṛtina tulid ɣer s amḍiq wis 14.

Di barra n wannar, Maṛtina tellad d « come-back n useggas » deg Laureus Award n Barcelone, i tuɣalin ines ifazen ɣer wurar.
Sinna mi terbeḥ tamarikanit Lisa Raymond, tačikit Zuzana Ondrášková, takṛuatit Ivana Lisjak, tizraelit Shahar Peer, texṣer deg 1/4 n Roland Garros zdat tabeligit, tis nat deg umaḍan, [[Kim Clijsters]].

Tuɣal ɣer Wimbledon 5 iseggasen si tikkelt taneggarut, tarbaḥ Olga Savchuk, Tathiana Garbin maca teɣli di ddurt tis kṛaḍ zdat tajapunit [[Ai Sugiyama]].

Di tedwilin n [[Marikan]] texṣer deg 1/4 di San Diego zdat daɣen n [[Kim Clijsters]]. Tewweḍ ɣer tagara di Montreal, ayen i tt-yeǧǧan ad kcem ɣer 10 timezwura deg ubellez umaḍan.

Deg US Open texṣer di ddurt tisnat zdat tafṛansit Razzano.

Di tedwilin n Asia, tewwi tadwilt n Kalkuta zdat Pučkuva, tṛuḥ ssin ɣer seoul anda texṣer di dduṛt tisnat zdat Sania Mirza.

Martina tessaweḍ ad tekki deg Msters n Madrid, acku tuɣalin ines d tin i igarzen s waṭas, maca tuzgad deg aggay awṛaɣ, anda tella [[Ameli Muresmo]], [[Nadia Petṛuva]] d [[Justine Henin]] texṣer zdat Henin d Muresmo, maca tarbaḥ [[Nadia Petṛuva]] di temlilit tis kṛaḍ.

=== 2008 ===
Ass wis Kuz Yennayer 2008, tettwaḥbes seg urar azal n sin iseggasen sɣur amqun agraɣlan n Tennis, ɣas akken Martina teḥbes urar m'akken kan tesla ɣef wenɣad ines umdig, ITF tekssa-s arazen d tedrimt itebwi seg Wimbledon 2007. M-ad Maṛtina teḥbes urar n Tennis i tikelt taneggarut.

== Amacwaṛ ==
=== Deg afras ===
