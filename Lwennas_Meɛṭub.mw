{{Infobox Aẓawan (anaẓuṛ)
 | arkawel            = aɣucan
 | isem               = loueness Ma3tub 
 | tugna              = MATOUB Lounès.jpg
 | aglam              = Lwennas Meεtub, taklut ɣef aɣalad n uxxam is, axxam id yuɣalen asalay. ([[Tawrirt n Musa]] - [[Tamurt Leqvayel]])
 | taselfest          = 
 | isem talalit       = Lwennas At Lewnis
 | talalit            = {{azmez|24|yennayer|1956}}
 | talalit amḍiq      = [[Tawrirt n Musa]], [[Tamurt Leqvayel]]
 | tamurt aẓar        = [[Tamurt Leqvayel]]
 | lmut               = {{azmez n lmut|25|yunyu|1998|24|yennayer|1956}}
 | lmut amḍiq         = [[ Bunan]], [[Tamurt Leqvayel]]
 | asadur             = [[Acennay]]
 | asadur nniḍen      = [[Ameskar-asuder-agerutlay]]
 | tawsit             = [[Caɛbi]]
 | allal              = [[Taɣect]]<br />[[Snitra]]<br />[[Amendul]]<br />[[Tamendult]]
 | iseggwasen tawuri  = [[1978 deg aẓawan|1978]] - [[1978 deg aẓawan|1978]]
 | anfaras            = 
 | tizrirtin          = 
 | imasladen imiranen = 
 | imasladen iqdimen  = 
 | lǧiran             = 
 | logo               = 
}}


'''Lwennas Meɛtub''' ilul deg [[24 yennayer]] [[1956]] di taddart  di [[Tmurt n leqbayel]]. Mi yessiweḍ tesɛa n isegassen deg lɛemer-is ixedm-d [[snitra]]-s [[Aseɛreb|useɛreb]] n [[Imaziɣen]]; Meɛtub yeḥbes-d leqraya-ines kra n iseggasen mbeɛd yunag ɣer [[Fransa]].

==Tamɣit==
tanunnect deg ddunit n [[aẓawan|uẓawan]] s talilt n uccenay azwaw [[Idir]]; l album amezwaru-ines "''Ay, Izem!"'' deg 1978, yiwen si ger 36 deg tuddert-is merra, yella d asmures ameqqran deg tmurt n yezwawen.


==Tudert Tasertayt==

Deg 1980 imi bdan ccwalat n [[Tafsut n imaziɣen|Tafsut Tamaziɣt]], Lwennas Meɛtub yettwajeh-d xemsa n iberdan s yifasen n tamsetla n unabad n Ledzayer; yeqqim-ed sin iseggassen deg ṣbitar yerna yesɛedda 17 n igzamen ɣef lǧetta-s imi yewt-ed ɣef tiwwura n lmut.

Di lweqt n ttrad n tajmaɛt n tagmat n yinselmen, [[FIS|FIS]] akk-d [[GIA|GIA]], i yebɣan ad kksen tugdut , ḥekmen fell-as s lmut. yettwaxṭef-ed s yifasen n tagmat n yinsleman, maca 15 n wussan seld aya, serrḥen-as-d imi walan belli aḥric meqqren n wegdud azwaw bdan ttgalan deg-sen ɣef sseba-ines.

yura-d yiwen n [[adlis|wedlis]] (taktabt) ɣef tudert-is s tutlayt [[Tafransist|Tafransist]] ''“Rebelle”'' (Paris: Stock, 1995).

== Arrazen ==

* [[6 n Dujember]] [[1994]] Meɛtub yeṭṭef-ed ''Le Prix de la Mémoire'' (“Arraz n Timektit”) seg ifasen n massa [[Danielle Mitterrand|Danielle Mitterrand]], taselwayt n “tuddsa n tlelli n tafransist” (''La Fondation France Libertés'') deg temdint n [[Paris]]. 

* Deg [[22 n Meɣres]] [[1995]], tuddsa n ineymas n l [[Kanada]] tefka-yas ''Le Prix de la Liberté d'Expression'' (Arraz n tanfalit tilellit).  

* Dujember 19, 1995 yeṭṭef-ed ''Le Prix Tahar Djaout'' (Arraz n [[Ṭaher Ǧawut]]) seg ifasen n ''La Fondation Nourredine Abba'' (Tudsa n Nourredine ɛabba) deg azadaɣ n l [[UNESCO]] deg Paris. Irwan agi yettussema ɣef yiwen n uneɣmas yettwanɣen s yifassen n "tagmat n yinsleman".

== Ussan Ineggura ==

[[Tugna:Matoub Lounès (in the middle ) with his friends.jpg|thumbnail|200px|right|'''Lwennas Meɛtub''' deg 1988 asmi t-wwten iǧadarmiyen]]

[[25 yunyu]] [[1998]] azal n 12:30 n tmeddit, [[ṭonobil]] n Meɛtub tettwaḥbes ɣef rrif n webrid; bu tmegrad, u yiwen wergaz ur nettwassen ara, yenɣa Meɛtub, ijreḥ tlata n tilawen i llant yid-es. Akken kan, azal n sin neɣ tlata n swayɛ mbeɛd, tamgert n Meɛṭub thuz tamurt n izwawen merra imi aṭas n medden i t-iḥemlen; ilulufen n lɣaci fɣen ɣef iberdan n ttnaddin “Anabad Aqettal!”. Sebɛa n wussan n ccwal iǧehden snuhzen tamurt merrra; ilemẓyen nnuɣen mgal tamsetla, zedmen ɣef izdaɣen akk d wayla n unabad. Deg [[28 n Yunyu]] [[1998]] ilulufen n lɣaci ḥedren ussan-ed ɣef timeqbert n taddart-is am akken a t-ẓren ɣef tikkelt taneggarut as-fken tanemmirt akken ilaq lḥal.

Tamgert n Meɛtub tedra yiwet n ddurt aqbel anabad n Ledzayer yesɛedda lqanun i menɛen tamaziɣt s imukan n lbaylek; Meɛtub yella d afernan iǧehden mgal lqanun-agi.

Meɛtub Lwennas nɣan-t iɛdawen n tudert amedyaz, d acennay ameqqran, d win yefkan udem yelhan i ccna n wezwawen, daɣen d ameɣnas ameqqran n tmaziɣt d tugdut, yefka fell-asent ula d idammen-is; yella mechur deg ddunit merra imi iqerreb-ed aṭas n medden s imeslayen akk-d lecɣal-is.

Deg useggas mbeɛd lmut-is, asunded meqqren iḥebs-d [[Tizi Wezzu]] imi ilulufen n lɣaci fɣen-ed ɣef izenqan ad sskan belli ur ttun ara Meɛṭub. L [[BBC]] (“tudsa n tifeffaɣt n tmurt n Legliz”) txebber-ed belli aḥric ameqqran n lɣaci lumen anabad n Ledzayer ɣef lmut-is ur qeblen ara tamacahutt n unabad i qqaren belli d tagmat n yinsleman i t-inɣan.

Azal n 20,000 n lɣaci fɣen-ed ɣef izenqan deg useggas wis tlata n temgert-is.

Sin iberdan deg timdinin n [[Grenoble]] akk-d [[Lyon]], tamurt n Fransa, ttusemman ɣef Meɛtub Lwennas. 

Tawacult-is txelq-ed yiwet n tudsa (Tundsa n Mɛṭub Lwennas) iwakken ad seɣlin tafat ɣef ssiba n temgert-is akk-d ad rnun lǧehd-nsen i wid yettnaɣen ɣef izerfan n yemdanen merra. 

Aḥric ameqqran n tudert-is Meɛṭub yella d argaz urmid n izerfan n wegdud azwaw, tugdut, akk-d tilelli; ɣas akken wid yerkan ttqelliben amek ara t-susmen, imi nɣant, Meɛtub deg wulawen n wegdud-is mazal yedder.


== Aḍebsaru ==

Aqeddac n Lwennas Meɛtub tessuddes s 28 iseɣraz (naɣ 34 isunad).

{{Iseɣrez|Aseggwas=1978|Titre=Ay Izem|agbur= Ay Izem, Ifenanen, Tegrawla-nneɣ, Aqlaɣ, Ya lferh-iw, Leḥbab-iw, Terriḍ Anfiyi.}}

{{Iseɣrez|Aseggwas=1978|Titre=Daεwessu|agbur=A yemma aεzizen, Azul felawen, Nehder mitmal ddunit, Tiɣratin an ṛuḥ, Inaɣd ayen akka, Ddeεwessu.}}

{{Iseɣrez|Aseggwas=1979|Titre=Ṛuḥ ay aqcic|agbur= Yaw at n magret, Ṛuḥ ay aqcic, Eqdaɣ lyass, Ur diyi-sseḍlam, Ay akal hader, Idewweṛ i wedrar, Amirouche d Ferhat, Yeb°ded lawan, Acangal yezi
, Arqiq lhal-iw.}}

{{Iseɣrez|Aseggwas=1979|Titre=Yekkes-as i znad ucekkel|agbur= Yekkes-as i znad ucekkal, Ay imesdurar, Aken kan id ttaxreɣ, A tidett wi kem-iεebban, Iwexxer wagu, Ğeṛğeṛ yessawel i Luṛis}}

{{Iseɣrez|Aseggwas=1979|Titre=A lḥif yuran|agbur= Azul a mmi-s idurar, Ger idurar n Luṛis
, Ufiɣt yeduri tejra, Tegrurez, Ay idurar n Ğeṛğeṛ, Abehri, A lḥif yuran.}}

{{Iseɣrez|Aseggwas=1979|Titre=Ay aḥlili|agbur= Ay aḥlili, Atidett rdju, Gara nneɣ ur d yigri usirem
, Ay ahbib assa ad ṛuḥeɣ, Ak°it ay arrac nneɣ.}}

{{Iseɣrez|Aseggwas=1980|Titre=A ttwaliɣ|agbur= Waka m di-ssawlen, Xas ṛuḥ, Ay aqcic, Annaɣ i yi-iga ṛṛay-iw, Tilelli, Uh ay ihbiben-is, Ttaṛ-im a m-t-id-rreɣ, A ttwaliɣ.}}

{{Iseɣrez|Aseggwas=1980|Titre=Récital à l'Olympia 80|agbur= Intro, JSK, Imaziɣen (Hekun), D aɣrib, Lgirra tefra, Poème, Tter.}}

{{Iseɣrez|Aseggwas=1981|Titre=Assagi liɣ|agbur= Zhut ay arrac, Uh a yemma sber, Ya lfehr-iw, Poèmes tayeb, Tiɣratin,# Assagi lliɣ.}}
 
{{Iseɣrez|Aseggwas=1981|Titre=Slaεbitt ay abeḥri (vol.1: Slaεbitt ay abeḥri, vol.2: Yeḥzen Lwad Aεissi)|agbur=
Volume 1 : Sleεb-itt ay abeḥri, Defreɣ-k s wallen-iw, An-nerreẓ wala an-neknu, Ay adrar n At Yiraten.<br>
Volume 2 : Yeḥzen Lwad Aεisi, Amuss yezga izedɣiten, Lwexda iṣaren, Berzidan}}

{{Iseɣrez|Aseggwas=1981|Titre=At Yiraten|agbur= Muggreɣ At Yiraten, Iffis, A askri, A mmi aεzizen, Yenayi aqli ad ṛuḥeɣ, Anef-iyi ad ruɣ.}}

{{Iseɣrez|Aseggwas=1982|Titre=Tirgin|agbur=Ru ay ul, Tiɣri idurar, Kumiṣar, Tirgin, Assa tesεiḍ, Letnayen iṛuḥ d tlata, Ameḥbus-iw, Mi neztel s lkif.}}

{{Iseɣrez|Aseggwas=1983|Titre=Tamsalt n Sliman|agbur= Ur ifur, Imcumen, Allah wakbeṛ, Afalku bezru leɣrib, As lferh, Abrid at n aεqel, Tamsalt n Sliman, Yir tayri, A lexlaxel.}}

{{Iseɣrez|Aseggwas=1984|Titre=A tarwa n lḥif|agbur=Lhaq, A sidi Abderahmane, Monsieur le Président
, Asa djazayri, Igujilen, A tarwa n lḥif.}}

{{Iseɣrez|Aseggwas=1985|Titre=Da Hamou|agbur=Da Hamou, Asɣersif, Yecbas i rebbi leqlam, Ẓẓehr-iw, Tamsalt-iw, Aṭṭan n mmi, Lgirra n esscandriya, Qelleb lmetl-im.}}

{{Iseɣrez|Aseggwas=1985|Titre=Lbabur|agbur=Imɣereq, Ma suɣeɣ, Lbabur, Tadukla, Ugadeɣ a k-rwin, Zzriɣ accu, Lebɣ-iw d array-iw, Mrehba s lehbab.}}

{{Iseɣrez|Aseggwas=1986|Titre=Les deux compères|agbur=Les deux compères, Yir argaz, A mes frères, Aɣrib
, Amek akka, Utlif, Uh ay ihbiben-iw, Ul-iw gezm-it.}}

{{Iseɣrez|Aseggwas=1986|Titre=Tamurt-iw|agbur= Yir aqbayli, Ddunit-iw, A tamurt-iw, Lezzayer
, Askri, Imdanen, Eras tili.}}

{{Iseɣrez|Aseggwas=1987|Titre=Tissirt n endama|agbur=Tensa tafat, Udem n Lezzayer, Sseḥseb
, Tadart-a, Instrumental tensa tafat, Tissirt n endama, Dayen idub ṛṛuḥ.}}

{{Iseɣrez|Aseggwas=1988|Titre=Lmut|agbur=Lmut, Ihedaden bb°awal, Idrimen, Ay arrac, Tidett yeffren, Igiṛṛu n lkif, Uzu n tayri.}}

{{Iseɣrez|Aseggwas=1988|Titre=Rwah rwah|agbur=Sserhas ay adu, Aɣrib, Abrid ireglen, Rwah rwah
, At-tili lḥağa, Arrac n tmanyin, S kra b-b°i-ghelken yeḥla, Attas i-ssyenan.}}

{{Iseɣrez|Aseggwas=1989|Titre=L'ironie du sort|agbur=Ayen iraden, Yir lehlak, Wissen, A win iṛuḥen, Lεemeṛ-iw, Imceblen, Ameni, Ssu-yas, Tarewla }}


{{Iseɣrez|Aseggwas=1994|Titre=Kenza|agbur=Mm imezran, A ṭṭaffareɣ deg wussan, Ttuɣ, Kenza, Ṛuḥ ṛuḥ, Tamara, Tannumi, Tatut, Tiɣri u gujil.}}

{{Iseɣrez|Aseggwas=1996|Titre=Tiɣri g-gemma (vol.1: Assirem, vol.2: Tiɣri g-gemma)|agbur=
Volume 1 :  Asirem, Tameddit b-b°ass, Abrid n tdukli, Asmekti t-tuzzma, Yir aṭṭan, Lɣella n ṭṭrad, La sœur musulmane.<br>
Volume 2 : Taεekkemt n tegrawla, Imettawen-iw, Tiɣri g-gemma, Tuzzma, Lḥif n nnger, Lmutt b-b°egrawliw, Tiɣri n tağğalt.}}

{{Iseɣrez|Aseggwas=1997|Titre=Au nom de tous les miens (vol.1: Semeḥtiyi, vol.2: Sel kan i dderz)|agbur=
Volume 1 : Semmeḥt-iyi a leḥbab-iw, Ay ixf-iw, Anda-tt teεzibt, A baba ṛuh, Ay aḥbib-iw, Imcumen.<br>
Volume 2 : Sel kan i dderz, Ffeɣ ay ajṛad tamurt-iw, At yetran, Qqurent tregwa, Ay izri yesrindimen, Armi glalzeɣ i faqeɣ.}}

{{Iseɣrez|Aseggwas=1998|Titre=Lettre ouverte aux… (vol.1: Tabratt i lḥekam, vol.2: I luḥqed zhir)|agbur=
Volume 1 : Ayen ayen, A tamɣart, Ifut lawan, Nezga, Tabratt i lḥekam<br>
Volume 2 : Ur sḥissif ara, Iluḥq-ed zzhir, Ddu d webrid-ik a l'ḥif, Yehwa-yam, Beddeɣ di tizi, Sers iman-ik.}}


==yiwet n tezlitt==

:Tabratt i lḥekkam…)

:I

:Ur ttgalla ur ḥennet 
:G wayen deg ur tettḥeqqeḍ ara
:Ur ttamen ṣṣaba ar tterwet
:Imiren adder-ed lɣella
:Ahbuh!
:Keč tetturebbaḍ i ccwal
:Tbeddleḍ laṣel-ik s tejɛal
:Amek I tt-tenwiḍ tagara
:Am win yectaqen aserwal
:Yal amḍiq yefsi axellal
:Ad ḥṣun madden a ta yesɛa
:i d iyi-cqan
:Ur teggareḍ di lḥemṣa
:I diyi-ɣaḍen d BuƐednan
:D yergazen at lbaḍna

:Acu i txuṣṣeḍ ay aɛeyan
:Ma t-tixutam i k-d-ihwan
:idammen-is I tt-inɣan
:Neɣ ammi ar d timucuha


:Terwi tebberwi
:Yegguma a d-iḍheṛ yexf-is
:Terwi tebberwi
:Ur teɛqil faḍma argaz-is
:Aḥlil

:Tidett yyaw a  tt-nemyeḥkut
:A s-nefk ttriḥ I lekteb
:Ayen akk a yezzelzen tamurt
:Yessen-it kan t-n-jaṛṛeb
:Wiyaḍ nniḍen
:Ɣran neɣ sebken
:Cban zzeyar yuḍnen
:Mi ten-id-yezzuzen ṭṭaleb
:Ayen d-ilulen seg ukabar nnsen
:Xas d agejdur a t-leqmen
:W iṭṛaman a ten-iqerreb


:Tidett a ttan di tmurt-iw
:Zzur fellas yeckunṭeḍ
:Ula  d ayen ẓrant wallen-iw
:Qqaren a teshetrifeḍ
:Snefsit leɛqel
:Kkset-as cckel
:Di ddiq tagmatt tennukbel
:D asfel d lɛib a tt-nenneḍ
:Muqlet mebɛid ttxil-wat
:Wigi la ineqqen banen
:I leḥkem ẓẓayit tuyat
:Ur sɛin f wayeg aa ḥiren
:Faqen s uzekka 
:Ur ten-iḍemmen ara
:Tetɣebbel tzehher tnefsa
:xelqentt id deg-s ɛewqen


:Eh oui
:Assa deg-sen nettwali
:Di leḥkem d nutni
:I tmegḥelt bedlen tayett
:S wallaɣen thuba tmusni
:I deg ẓẓan iswi
:Tamurt alamma quccen-tt
:Zhir di tikli 
:Ɣer-sen ur yelli
:Ccut kecmen leḥkem f tefdent
:Zemren I uṛaǧi
:Mi srekden imɣi
:Ad aɣ-d-inin qablet-ett

:Imeslayen nni
:B-bemdakkel Lhacimi
:D Dda-Lḥusin neɣ Saɛdi
:Yettakken abeḥri I turett
:A te-ṛbun maḍi
:Fellag neɣ nekkini
:D ugeswaḥ n Dilem Aɛli
:Lkaṛṭa n tudert sɣersen-tt
:Ayen yerǧan Xalida nni 
:I sen-isxerben taguni
:Ay ay ay ulayɣer tmeyzem ma ṭṭfen-tt

:II

:Am wi yettseqqin I wasif
:Yiwet ur tt-iṭṭif
:Yesnezh-ed dg-es leɛṛac
:Uqbel at-tgerm asurif
:At-tezzwerm nnif
:M’ulac tamaziɣt ulac ulac ulac


:Teɣli teslent deg Illulen
:Thubb Iɣallen
:Tḥuza yiwen di Mlikec
:Mačči d yiwet I d-ilulen
:Ara d-ilalen
:Tin d-ilulena d-teṭṭuṛṛec
:Ay ahṛuḥu ay d-ittṣaren
:Ula d atmaten
:Ansi nekka d asawen
:Iḍarren xnubṛen
:Zztur deg-neɣ yetḥennec

:Nḥemmel dderz nettɛeggiḍ
:Netnakow am ceṭṭiḍ
:Ntettutu ansi I d-nɛedda
:Iɛerq cced uyeddid
:Nettnadi f ssmid
:Anda akken i-gzad ukerfa
:Tameslayt i ɣ-d-inǧeṛn abrid
:Ḍlan-as  ssḍid
:Ula d bab-is yestehza
:Cceɣl ur yelli d ajdid
:Neggul ur nerkid
:Seg-neɣ i d-tjebbu tyita

:Aẓeṭṭa n tegmatt yebṭel
:Lemmer yezwar laɛqel
:Tili assa yefra cceɣl-is

:III

:Ẓriɣ ay aḥbib tuyseḍ
:Xas tesmuzegteḍ
:Lmendad ur t-tgiḍ ara
:Taɣzut akken tennumeḍ
:S tidi tmeggleḍ
:Tṣaḥ-ed I yat ttnefxa
:Tenfiḍ si tmurt themleḍ
:Tenwiḍ at-tḍilleḍ
:wegud n lemtahna
:Ay anda tebɣuḍ tawḍeḍ
:Ur teṭṭelliqeḍ
:I wayen akk k-yezzan tasa
:Seg wul zeddigen I tḥemmleḍ
:tfou tqedḥeḍ
:Tettcebbiḥ-ak tanafa
:Seg wul zeddigen I tḥemmleḍ
:Fella-s I tjehqeḍ
:M aa k-ttwaxeblent tirga
:Ah a la isekker
:T-taɛzizt-is i d-ifekkeṛ


:G wul-ik izad usemmiḍ
:Deg ugur tuẓiḍ
:Cekklen-k leqyud n ccfaya
:Yezzem-ik wul ɣef tin teǧǧiḍ
:Lemmer di tt-tugiḍ
:A s-nini d yir leḥmala
:Imi keč daxel tezziḍ
:Isem-is mi s-tesliḍ
:At-tnefleḍ ɣer ttberna
:Deg wussan tettektiliḍ
:G seggasen tettsenniḍ
:Am waken iɛeǧb-ak waya
:Ah a la isekker
:T-taɛzizt-is I d-ifekkeṛ


:Ẓriɣ acu I k-iḥerṣen
:D wacu I k-yesbeɛden
:Ẓer kan I txeddem lmerta
:T-tamurt nneɣ i-gexnunsen
:Tfal seg dammen
:Wa yemmut wayeḍ innejla
:Ma d nekkni s wid d-iqqimen
:A ɣ-ddeqqimen
:An-nettsennid f tmara
:Mi ɣ-ḥwaǧen a ɣ-d-ssiwlen
:Mi fuken a ɣ-ḍelqen
:Tturaren yiss-neɣ lebda
:Ah a la isekker
:T-taɛzizt-is i d-ifekker.


:D ungifibubben tabburt
:Akken i wen-teḍra
:Ma tɣilem ad ḍelqen I tsarutt
:Tesɛam nniyya
:W iɛerḍen tacriḥt n tsekkurt
:Ur iqenneɛ ara
:Ddwa-s a-ncerreg tamurt
:An-nebrez tura
:Amar assen ay atma
:At-naqel Lezzayer
:Seg uɣurru seg uɣurru seg uɣurru


:Mačči d yiwen i d-iẓedmen
:Isenta tuccar
:Ay amcum deg-neɣ yeffɣen
:Yeǧǧa-d tisigar
:Di Lezzayer tagmatt tuḍen
:Tenṭer ur ur tettnekkar
:Ssus iṛebba acciwen
:Ad yesni idurar
:Iɛeṭṭel a d-ijbu liser
:Ara tt-ifersen
:Seg uɣurru seg uɣurru seg uɣurru


:Xas yeqqed-aɣ laẓ d facal
:F ṣṣber ur nettsennid
:Skud mazal tarwa n laḥlal
:Ur s-nkennu I lqid
:Akken yebɣa izzelz uzaylal
:Ur nxellef abrid
:I g-gemmaren a tiḥemmal
:Ur neffiɣ f lǧid
:S laṣel d ṣṣfa lɛeqqal
:Ss an-nezwi Lezzayer
:Seg uɣurru seg uɣurru seg uɣurru
