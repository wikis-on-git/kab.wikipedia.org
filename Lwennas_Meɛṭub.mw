{{Infobox Aẓawan (anaẓuṛ)
 | arkawel            = aɣucan
 | isem               = Lwennas Meɛṭub ⵍⵡⴻⵏⵏⴰⵙ ⵎⴻⵄⵜⵓⴱ
 | tugna              = MATOUB Lounès.jpg
 | aglam              = Lwennas Meεtub, taklut ɣef aɣalad n uxxam is, axxam id yuɣalen asalay. ([[Tawrirt n Musa]] - [[Tamurt Leqvayel]])
 | taselfest          = 
 | isem talalit       = Lwennas At Lewnis
 | talalit            = {{azmez|24|yennayer|1956}}
 | talalit amḍiq      = [[Tawrirt n Musa]], [[Tamurt Leqvayel]]
 | tamurt aẓar        = [[Tamurt Leqvayel]]
 | lmut               = {{azmez n lmut|25|yunyu|1998|24|yennayer|1956}}
 | lmut amḍiq         = [[Tala Bunan]], [[Tamurt Leqvayel]]
 | asadur             = [[Acennay]]
 | asadur nniḍen      = [[Ameskar-asuder-agerutlay]]
 | tawsit             = [[Caɛbi]]
 | allal              = [[Taɣect]]<br />[[Snitra]]<br />[[Amendul]]<br />[[Tamendult]]
 | iseggwasen tawuri  = [[1978 deg aẓawan|1978]] - [[1998 deg aẓawan|1998]]
 | anfaras            = 
 | tizrirtin          = 
 | imasladen imiranen = 
 | imasladen iqdimen  = 
 | lǧiran             = 
 | logo               = 
}}


'''Lwennas Meɛtub''' ilul deg [[24 yennayer]] [[1956]] di taddart  di [[Tmurt n leqbayel]]. Mi yessiweḍ tesɛa n isegassen deg lɛemer-is ixedm-d [[snitra]]-s tamezwarut akk-d ccnawi-s imezwura. Tarmit-is tasertayt, tadelsant, akk-d tugna-s tebda s ifukal ger leqbayel akk-d iɛsekriyen n wanabad n Ledzayer deg 1963-1964. Deg 1968 Anabad n [[Ledzayer]] yesseɣser-d asertay n [[Aseɛreb|useɛreb]] n [[Imaziɣen]]; Meɛtub yeḥbes-d leqraya-ines kra n iseggasen mbeɛd yunag ɣer [[Fransa]].

==Tamɣit==
Lwennas Meɛtub yebda tanunnect deg ddunit n [[aẓawan|uẓawan]] s talilt n uccenay azwaw [[Idir]]; l album amezwaru-ines "''Ay, Izem!"'' deg 1978, yiwen si ger 36 deg tuddert-is merra, yella d asmures ameqqran deg tmurt n yezwawen.

Lwennas Meɛtub ixdem-d abaraz amezwaru-ines deg Yebrir 1980 di lweqt n [[Tafsut n imaziɣen|Tefsut Tamaziɣt]] imi agdud azwaw ibed mgal anabad n dreɛ n Ledzayer.
Aẓawan-is d asserwi n [[Cceɛbi]] s uẓawan amaziɣ ; idrisen-ines heddren ɣef tamurt n imaziɣen, tilelli, tugdut, tayri, nnfu, timektit, amezruy, lehna, akk-d izerfan n yemdanen; ihedr-ed ɣef ayen yellan, ayen yelhan neɣ yerkan, deg tudert n medden merra.

==Tudert Tasertayt==

Deg 1988 imi bdan ccwalat n [[Tafsut n imaziɣen|Tafsut Tamaziɣt]], Lwennas Meɛtub yettwajeh-d xemsa n iberdan s yifasen n tamsetla n unabad n Ledzayer; yeqqim-ed sin iseggassen deg ṣbitar yerna yesɛedda 17 n igzamen ɣef lǧetta-s imi yewt-ed ɣef tiwwura n lmut.

Di lweqt n ttrad n tajmaɛt n tagmat n yinselmen, [[FIS|FIS]] akk-d [[GIA|GIA]], i yebɣan ad kksen tugdut si Lezdayer deg useggas n 1992, ḥekmen fell-as s lmut. Deg wass 25 n Ctember 1994 yettwaxṭef-ed s yifasen n tagmat n yinsleman, maca 15 n wussan seld aya, serrḥen-as-d imi walan belli aḥric meqqren n wegdud azwaw bdan ttgalan deg-sen ɣef sseba-ines.

Deg 1994 yura-d yiwen n [[adlis|wedlis]] (taktabt) ɣef tudert-is s tutlayt [[Tafransist|Tafransist]] ''“Rebelle”'' (Paris: Stock, 1995).

== Arrazen ==

* [[6 Dujember]] [[1994]] Meɛtub yeṭṭef-ed ''Le Prix de la Mémoire'' (“Arraz n Timektit”) seg ifasen n massa [[Danielle Mitterrand|Danielle Mitterrand]], taselwayt n “tuddsa n tlelli n tafransist” (''La Fondation France Libertés'') deg temdint n [[Paris]]. 

* Deg [[22 Meɣres]] [[1995]], tuddsa n ineymas n l [[Kanada]] tefka-yas ''Le Prix de la Liberté d'Expression'' (Arraz n tanfalit tilellit).  

* [[19 Dujember]], [[1995]] yeṭṭef-ed ''Le Prix Tahar Djaout'' (Arraz n [[Ṭaher Ǧawut]]) seg ifasen n ''La Fondation Nourredine Abba'' (Tudsa n Nourredine ɛabba) deg azadaɣ n l [[UNESCO]] deg Paris. Irwan agi yettussema ɣef yiwen n uneɣmas yettwanɣen s yifassen n "tagmat n yinsleman".

== Ussan Ineggura ==

[[Tugna:Matoub Lounès (in the middle ) with his friends.jpg|thumbnail|200px|right|'''Lwennas Meɛtub''' deg 1988 asmi t-wwten iǧadarmiyen]]

[[25 yunyu]] [[1998]] azal n 12:30 n tmeddit, [[ṭonobil]] n Meɛtub tettwaḥbes ɣef rrif n webrid; bu tmegrad, u yiwen wergaz ur nettwassen ara, yenɣa Meɛtub, ijreḥ tlata n tilawen i llant yid-es. Akken kan, azal n sin neɣ tlata n swayɛ mbeɛd, tamgert n Meɛṭub thuz tamurt n izwawen merra imi aṭas n medden i t-iḥemlen; ilulufen n lɣaci fɣen ɣef iberdan n ttnaddin “Anabad Aqettal!”. Sebɛa n wussan n ccwal iǧehden snuhzen tamurt merrra; ilemẓyen nnuɣen mgal tamsetla, zedmen ɣef izdaɣen akk d wayla n unabad. Deg [[28 n Yunyu]] [[1998]] ilulufen n lɣaci ḥedren ussan-ed ɣef timeqbert n taddart-is am akken a t-ẓren ɣef tikkelt taneggarut as-fken tanemmirt akken ilaq lḥal.

Tamgert n Meɛtub tedra yiwet n ddurt aqbel anabad n Ledzayer yesɛedda lqanun i menɛen tamaziɣt s imukan n lbaylek; Meɛtub yella d afernan iǧehden mgal lqanun-agi.

Meɛtub Lwennas nɣan-t iɛdawen n tudert amedyaz, d acennay ameqqran, d win yefkan udem yelhan i ccna n wezwawen, daɣen d ameɣnas ameqqran n tmaziɣt d tugdut, yefka fell-asent ula d idammen-is; yella mechur deg ddunit merra imi iqerreb-ed aṭas n medden s imeslayen akk-d lecɣal-is.

Deg useggas mbeɛd lmut-is, asunded meqqren iḥebs-d [[Tizi Wezzu]] imi ilulufen n lɣaci fɣen-ed ɣef izenqan ad sskan belli ur ttun ara Meɛṭub. L [[BBC]] (“tudsa n tifeffaɣt n tmurt n Legliz”) txebber-ed belli aḥric ameqqran n lɣaci lumen anabad n Ledzayer ɣef lmut-is ur qeblen ara tamacahutt n unabad i qqaren belli d tagmat n yinsleman i t-inɣan.

Azal n 20,000 n lɣaci fɣen-ed ɣef izenqan deg useggas wis tlata n temgert-is.

Sin iberdan deg timdinin n [[Grenoble]] akk-d [[Lyon]], tamurt n Fransa, ttusemman ɣef Meɛtub Lwennas. 

Tawacult-is txelq-ed yiwet n tudsa (Tundsa n Mɛṭub Lwennas) iwakken ad seɣlin tafat ɣef ssiba n temgert-is akk-d ad rnun lǧehd-nsen i wid yettnaɣen ɣef izerfan n yemdanen merra. 

Aḥric ameqqran n tudert-is Meɛṭub yella d argaz urmid n izerfan n wegdud azwaw, tugdut, akk-d tilelli; ɣas akken wid yerkan ttqelliben amek ara t-susmen, imi nɣant, Meɛtub deg wulawen n wegdud-is mazal yedder.


== Aḍebsaru ==

Aqeddac n Lwennas Meɛtub tessuddes s 28 iseɣraz (naɣ 34 isunad).

{{Iseɣrez|Aseggwas=1978|Azwel=Ay Izem|agbur= Ay Izem<br> Ifenanen<br> Tegrawla-nneɣ<br> Aqlaɣ<br> Ya lferh-iw<br> Leḥbab-iw<br> Terriḍ Anfiyi.}}

{{Iseɣrez|Aseggwas=1978|Azwel=Daεwessu|agbur=A yemma aεzizen<br> Azul felawen<br> Nehder mitmal ddunit<br> Tiɣratin an ṛuḥ<br> Inaɣd ayen akka<br> Ddeεwessu.}}

{{Iseɣrez|Aseggwas=1979|Azwel=Ṛuḥ ay aqcic|agbur= Yaw at n magret<br> Ṛuḥ ay aqcic<br> Eqdaɣ lyass<br> Ur diyi-sseḍlam<br> Ay akal hader<br> Idewweṛ i wedrar<br> Amirouche d Ferhat<br> Yeb°ded lawan<br> Acangal yezi
<br> Arqiq lhal-iw.}}

{{Iseɣrez|Aseggwas=1979|Azwel=Yekkes-as i znad ucekkel|agbur= Yekkes-as i znad ucekkal<br> Ay imesdurar<br> Aken kan id ttaxreɣ<br> A tidett wi kem-iεebban<br> Iwexxer wagu<br> Ğeṛğeṛ yessawel i Luṛis}}

{{Iseɣrez|Aseggwas=1979|Azwel=A lḥif yuran|agbur= Azul a mmi-s idurar<br> Ger idurar n Luṛis
<br> Ufiɣt yeduri tejra<br> Tegrurez<br> Ay idurar n Ğeṛğeṛ<br> Abehri<br> A lḥif yuran.}}

{{Iseɣrez|Aseggwas=1979|Azwel=Ay aḥlili|agbur= Ay aḥlili<br> Atidett rdju<br> Gara nneɣ ur d yigri usirem
<br> Ay ahbib assa ad ṛuḥeɣ<br> Ak°it ay arrac nneɣ.}}

{{Iseɣrez|Aseggwas=1980|Azwel=A ttwaliɣ|agbur= Waka m di-ssawlen<br> Xas ṛuḥ<br> Ay aqcic<br> Annaɣ i yi-iga ṛṛay-iw<br> Tilelli<br> Uh ay ihbiben-is<br> Ttaṛ-im a m-t-id-rreɣ<br> A ttwaliɣ.}}

{{Iseɣrez|Aseggwas=1980|Azwel=Récital à l'Olympia 80|agbur= Intro<br> JSK<br> Imaziɣen (Hekun)<br> D aɣrib<br> Lgirra tefra<br> Poème<br> Tter.}}

{{Iseɣrez|Aseggwas=1981|Azwel=Assagi liɣ|agbur= Zhut ay arrac<br> Uh a yemma sber<br> Ya lfehr-iw<br> Poèmes tayeb<br> Tiɣratin<br># Assagi lliɣ.}}
 
{{Iseɣrez|Aseggwas=1981|Azwel=Slaεbitt ay abeḥri (aḍeb.1: Slaεbitt ay abeḥri, aḍeb.2: Yeḥzen Lwad Aεissi)|agbur=
'''Aḍebsi 1 :'''<br> Sleεb-itt ay abeḥri<br> Defreɣ-k s wallen-iw<br> An-nerreẓ wala an-neknu<br> Ay adrar n At Yiraten.<br>
'''Aḍebsi 2 :'''<br> Yeḥzen Lwad Aεisi<br> Amuss yezga izedɣiten<br> Lwexda iṣaren<br> Berzidan}}

{{Iseɣrez|Aseggwas=1981|Azwel=At Yiraten|agbur= Muggreɣ At Yiraten<br> Iffis<br> A askri<br> A mmi aεzizen<br> Yenayi aqli ad ṛuḥeɣ<br> Anef-iyi ad ruɣ.}}

{{Iseɣrez|Aseggwas=1982|Azwel=Tirgin|agbur=Ru ay ul<br> Tiɣri idurar<br> Kumiṣar<br> Tirgin<br> Assa tesεiḍ<br> Letnayen iṛuḥ d tlata<br> Ameḥbus-iw<br> Mi neztel s lkif.}}

{{Iseɣrez|Aseggwas=1983|Azwel=Tamsalt n Sliman|agbur= Ur ifur<br> Imcumen<br> Allah wakbeṛ<br> Afalku bezru leɣrib<br> As lferh<br> Abrid at n aεqel<br> Tamsalt n Sliman<br> Yir tayri<br> A lexlaxel.}}

{{Iseɣrez|Aseggwas=1984|Azwel=A tarwa n lḥif|agbur=Lhaq<br> A sidi Abderahmane<br> Monsieur le Président
<br> Asa djazayri<br> Igujilen<br> A tarwa n lḥif.}}

{{Iseɣrez|Aseggwas=1985|Azwel=Da Hamou|agbur=Da Hamou<br> Asɣersif<br> Yecbas i rebbi leqlam<br> Ẓẓehr-iw<br> Tamsalt-iw<br> Aṭṭan n mmi<br> Lgirra n esscandriya<br> Qelleb lmetl-im.}}

{{Iseɣrez|Aseggwas=1985|Azwel=Lbabur|agbur=Imɣereq<br> Ma suɣeɣ<br> Lbabur<br> Tadukla<br> Ugadeɣ a k-rwin<br> Zzriɣ accu<br> Lebɣ-iw d array-iw<br> Mrehba s lehbab.}}

{{Iseɣrez|Aseggwas=1986|Azwel=Les deux compères|agbur=Les deux compères<br> Yir argaz<br> A mes frères<br> Aɣrib
<br> Amek akka<br> Utlif<br> Uh ay ihbiben-iw<br> Ul-iw gezm-it.}}

{{Iseɣrez|Aseggwas=1986|Azwel=Tamurt-iw|agbur= Yir aqbayli<br> Ddunit-iw<br> A tamurt-iw<br> Lezzayer
<br> Askri<br> Imdanen<br> Eras tili.}}

{{Iseɣrez|Aseggwas=1987|Azwel=Tissirt n endama|agbur=Tensa tafat<br> Udem n Lezzayer<br> Sseḥseb
<br> Tadart-a<br> Instrumental tensa tafat<br> Tissirt n endama<br> Dayen idub ṛṛuḥ.}}

{{Iseɣrez|Aseggwas=1988|Azwel=Lmut|agbur=Lmut<br> Ihedaden bb°awal<br> Idrimen<br> Ay arrac<br> Tidett yeffren<br> Igiṛṛu n lkif<br> Uzu n tayri.}}

{{Iseɣrez|Aseggwas=1988|Azwel=Rwah rwah|agbur=Sserhas ay adu<br> Aɣrib<br> Abrid ireglen<br> Rwah rwah
<br> At-tili lḥağa<br> Arrac n tmanyin<br> S kra b-b°i-ghelken yeḥla<br> Attas i-ssyenan.}}

{{Iseɣrez|Aseggwas=1989|Azwel=L'ironie du sort|agbur=Ayen iraden<br> Yir lehlak<br> Wissen<br> A win iṛuḥen<br> Lεemeṛ-iw<br> Imceblen<br> Ameni<br> Ssu-yas<br> Tarewla }}

{{Iseɣrez|Aseggwas=1994|Azwel=Kenza|agbur=Mm imezran<br> A ṭṭaffareɣ deg wussan<br> Ttuɣ<br> Kenza<br> Ṛuḥ ṛuḥ<br> Tamara<br> Tannumi<br> Tatut<br> Tiɣri u gujil.}}

{{Iseɣrez|Aseggwas=1996|Azwel=Tiɣri g-gemma (aḍeb.1: Assirem, aḍeb.2: Tiɣri g-gemma)|agbur=
'''Aḍebsi 1 :'''<br> Asirem<br> Tameddit b-b°ass<br> Abrid n tdukli<br> Asmekti t-tuzzma<br> Yir aṭṭan<br> Lɣella n ṭṭrad<br> La sœur musulmane.<br>
'''Aḍebsi 2 :'''<br> Taεekkemt n tegrawla<br> Imettawen-iw<br> Tiɣri g-gemma<br> Tuzzma<br> Lḥif n nnger<br> Lmutt b-b°egrawliw<br> Tiɣri n tağğalt.}}

{{Iseɣrez|Aseggwas=1997|Azwel=Au nom de tous les miens (aḍeb.1: Semeḥtiyi, aḍeb.2: Sel kan i dderz)|agbur=
'''Aḍebsi 1 :'''<br> Semmeḥt-iyi a leḥbab-iw<br> Ay ixf-iw<br> Anda-tt teεzibt<br> A baba ṛuh<br> Ay aḥbib-iw<br> Imcumen.<br>
'''Aḍebsi 2 :'''<br> Sel kan i dderz<br> Ffeɣ ay ajṛad tamurt-iw<br> At yetran<br> Qqurent tregwa<br> Ay izri yesrindimen<br> Armi glalzeɣ i faqeɣ.}}

{{Iseɣrez|Aseggwas=1998|Azwel=Lettre ouverte aux… (aḍeb.1: Tabratt i lḥekam, aḍeb.2: I luḥqed zhir)|agbur=
'''Aḍebsi 1 :'''<br> Ayen ayen<br> A tamɣart<br> Ifut lawan<br> Nezga<br> Tabratt i lḥekam<br>
'''Aḍebsi 2 :'''<br> Ur sḥissif ara<br> Iluḥq-ed zzhir<br> Ddu d webrid-ik a l'ḥif<br> Yehwa-yam<br> Beddeɣ di tizi<br> Sers iman-ik.}}

==yiwet n tezlitt==

:Tabratt i lḥekkam…)

:I

:Ur ttgalla ur ḥennet 
:G wayen deg ur tettḥeqqeḍ ara
:Ur ttamen ṣṣaba ar tterwet
:Imiren adder-ed lɣella
:Ahbuh!
:Keč tetturebbaḍ i ccwal
:Tbeddleḍ laṣel-ik s tejɛal
:Amek I tt-tenwiḍ tagara
:Am win yectaqen aserwal
:Yal amḍiq yefsi axellal
:Ad ḥṣun madden a ta yesɛa
:i d iyi-cqan
:Ur teggareḍ di lḥemṣa
:I diyi-ɣaḍen d BuƐednan
:D yergazen at lbaḍna

:Acu i txuṣṣeḍ ay aɛeyan
:Ma t-tixutam i k-d-ihwan
:idammen-is I tt-inɣan
:Neɣ ammi ar d timucuha


:Terwi tebberwi
:Yegguma a d-iḍheṛ yexf-is
:Terwi tebberwi
:Ur teɛqil faḍma argaz-is
:Aḥlil

:Tidett yyaw a  tt-nemyeḥkut
:A s-nefk ttriḥ I lekteb
:Ayen akk a yezzelzen tamurt
:Yessen-it kan t-n-jaṛṛeb
:Wiyaḍ nniḍen
:Ɣran neɣ sebken
:Cban zzeyar yuḍnen
:Mi ten-id-yezzuzen ṭṭaleb
:Ayen d-ilulen seg ukabar nnsen
:Xas d agejdur a t-leqmen
:W iṭṛaman a ten-iqerreb


:Tidett a ttan di tmurt-iw
:Zzur fellas yeckunṭeḍ
:Ula  d ayen ẓrant wallen-iw
:Qqaren a teshetrifeḍ
:Snefsit leɛqel
:Kkset-as cckel
:Di ddiq tagmatt tennukbel
:D asfel d lɛib a tt-nenneḍ
:Muqlet mebɛid ttxil-wat
:Wigi la ineqqen banen
:I leḥkem ẓẓayit tuyat
:Ur sɛin f wayeg aa ḥiren
:Faqen s uzekka 
:Ur ten-iḍemmen ara
:Tetɣebbel tzehher tnefsa
:xelqentt id deg-s ɛewqen


:Eh oui
:Assa deg-sen nettwali
:Di leḥkem d nutni
:I tmegḥelt bedlen tayett
:S wallaɣen thuba tmusni
:I deg ẓẓan iswi
:Tamurt alamma quccen-tt
:Zhir di tikli 
:Ɣer-sen ur yelli
:Ccut kecmen leḥkem f tefdent
:Zemren I uṛaǧi
:Mi srekden imɣi
:Ad aɣ-d-inin qablet-ett

:Imeslayen nni
:B-bemdakkel Lhacimi
:D Dda-Lḥusin neɣ Saɛdi
:Yettakken abeḥri I turett
:A te-ṛbun maḍi
:Fellag neɣ nekkini
:D ugeswaḥ n Dilem Aɛli
:Lkaṛṭa n tudert sɣersen-tt
:Ayen yerǧan Xalida nni 
:I sen-isxerben taguni
:Ay ay ay ulayɣer tmeyzem ma ṭṭfen-tt

:II

:Am wi yettseqqin I wasif
:Yiwet ur tt-iṭṭif
:Yesnezh-ed dg-es leɛṛac
:Uqbel at-tgerm asurif
:At-tezzwerm nnif
:M’ulac tamaziɣt ulac ulac ulac


:Teɣli teslent deg Illulen
:Thubb Iɣallen
:Tḥuza yiwen di Mlikec
:Mačči d yiwet I d-ilulen
:Ara d-ilalen
:Tin d-ilulena d-teṭṭuṛṛec
:Ay ahṛuḥu ay d-ittṣaren
:Ula d atmaten
:Ansi nekka d asawen
:Iḍarren xnubṛen
:Zztur deg-neɣ yetḥennec

:Nḥemmel dderz nettɛeggiḍ
:Netnakow am ceṭṭiḍ
:Ntettutu ansi I d-nɛedda
:Iɛerq cced uyeddid
:Nettnadi f ssmid
:Anda akken i-gzad ukerfa
:Tameslayt i ɣ-d-inǧeṛn abrid
:Ḍlan-as  ssḍid
:Ula d bab-is yestehza
:Cceɣl ur yelli d ajdid
:Neggul ur nerkid
:Seg-neɣ i d-tjebbu tyita

:Aẓeṭṭa n tegmatt yebṭel
:Lemmer yezwar laɛqel
:Tili assa yefra cceɣl-is

:III

:Ẓriɣ ay aḥbib tuyseḍ
:Xas tesmuzegteḍ
:Lmendad ur t-tgiḍ ara
:Taɣzut akken tennumeḍ
:S tidi tmeggleḍ
:Tṣaḥ-ed I yat ttnefxa
:Tenfiḍ si tmurt themleḍ
:Tenwiḍ at-tḍilleḍ
:wegud n lemtahna
:Ay anda tebɣuḍ tawḍeḍ
:Ur teṭṭelliqeḍ
:I wayen akk k-yezzan tasa
:Seg wul zeddigen I tḥemmleḍ
:tfou tqedḥeḍ
:Tettcebbiḥ-ak tanafa
:Seg wul zeddigen I tḥemmleḍ
:Fella-s I tjehqeḍ
:M aa k-ttwaxeblent tirga
:Ah a la isekker
:T-taɛzizt-is i d-ifekkeṛ


:G wul-ik izad usemmiḍ
:Deg ugur tuẓiḍ
:Cekklen-k leqyud n ccfaya
:Yezzem-ik wul ɣef tin teǧǧiḍ
:Lemmer di tt-tugiḍ
:A s-nini d yir leḥmala
:Imi keč daxel tezziḍ
:Isem-is mi s-tesliḍ
:At-tnefleḍ ɣer ttberna
:Deg wussan tettektiliḍ
:G seggasen tettsenniḍ
:Am waken iɛeǧb-ak waya
:Ah a la isekker
:T-taɛzizt-is I d-ifekkeṛ


:Ẓriɣ acu I k-iḥerṣen
:D wacu I k-yesbeɛden
:Ẓer kan I txeddem lmerta
:T-tamurt nneɣ i-gexnunsen
:Tfal seg dammen
:Wa yemmut wayeḍ innejla
:Ma d nekkni s wid d-iqqimen
:A ɣ-ddeqqimen
:An-nettsennid f tmara
:Mi ɣ-ḥwaǧen a ɣ-d-ssiwlen
:Mi fuken a ɣ-ḍelqen
:Tturaren yiss-neɣ lebda
:Ah a la isekker
:T-taɛzizt-is i d-ifekker.


:D ungifibubben tabburt
:Akken i wen-teḍra
:Ma tɣilem ad ḍelqen I tsarutt
:Tesɛam nniyya
:W iɛerḍen tacriḥt n tsekkurt
:Ur iqenneɛ ara
:Ddwa-s a-ncerreg tamurt
:An-nebrez tura
:Amar assen ay atma
:At-naqel Lezzayer
:Seg uɣurru seg uɣurru seg uɣurru


:Mačči d yiwen i d-iẓedmen
:Isenta tuccar
:Ay amcum deg-neɣ yeffɣen
:Yeǧǧa-d tisigar
:Di Lezzayer tagmatt tuḍen
:Tenṭer ur ur tettnekkar
:Ssus iṛebba acciwen
:Ad yesni idurar
:Iɛeṭṭel a d-ijbu liser
:Ara tt-ifersen
:Seg uɣurru seg uɣurru seg uɣurru


:Xas yeqqed-aɣ laẓ d facal
:F ṣṣber ur nettsennid
:Skud mazal tarwa n laḥlal
:Ur s-nkennu I lqid
:Akken yebɣa izzelz uzaylal
:Ur nxellef abrid
:I g-gemmaren a tiḥemmal
:Ur neffiɣ f lǧid
:S laṣel d ṣṣfa lɛeqqal
:Ss an-nezwi Lezzayer
:Seg uɣurru seg uɣurru seg uɣurru


[[Taggayt:Talalit deg yennayer 1956|Meɛṭub]]
[[Taggayt:Talalit n 1956|Meɛṭub]]
[[Taggayt:Lmut n 1998|Meɛṭub]]
[[Taggayt:Icennayen iqbayliyen]]
[[Taggayt:Tiɣtas n timenɣiwt]]
