<div style="Font-family:Arial Unicode MS, Tahoma;">
'''Lwennas Meɛṭub''' ilul deg 24 n Yennayer 1956 di taddart n Tawrirt Musa deg At Dwala, di tamurt n yezwawen. Mi yessiweḍ tesɛa n isegassen deg lɛemer-is ixedm-d snitra-s tamezwarut akk d ccnawi-s imezwura. Tarmit-is tasertayt, tadelsant, akk d tugna-s tebda s ifukal gar izwawen akk d iɛsekriyen n wanabad n Ledzayer deg 1963-1964. Deg 1968 Anabad n [[Ledzayer|Ledzayer]] yeseɣser-d asertay n [[Aɛereb|Aɛereb]] n [[Imaziɣen|Imaziɣen]]; Maɛṭub yeḥbes-d leqraya-ines kra n isegassen mbeɛd yunag ɣer [[Fransa|Fransa]].

[[Image:Avec-lounes.jpg|thumbnail|200px|right|'''Lwennas Matub''' deg 1988 asmi t-ewten iğadarmiyen]]

==Tamɣit==
Lwennas Meɛṭub yebda tanunnect deg ddunit n uzawan s talilt n uccenay azwaw Idir; l album amezwaru-ines "''Ay, Izem!"'' deg 1978, yiwen si ger 36 deg tuddert-is merra, yella d asmures ameqqran deg tamurt n yezwawen.

Lwennas Meɛṭub ixdem-d abaraz amezwaru-ines deg Yebrir 1980 di lweqt n Tafsut Tamaziɣt imi agdud azwaw ibed mgal anabad n dreɛ n Ledzayer.
Azawan-is d asserwi n Caɛbi s uzawan amaziɣ ; idrisen-ines heddren ɣef tarmurt n imaziɣen, tilelli, tugdut, tayri, nnfu, timektit, amezruy, lehna, akk d izerfan n yemdanen; ihedr-ed ɣef ayen yellan, ayen yelhan neɣ yerkan, deg tudert n medden merra. 

==Tudert Tasertayt==
Deg 1980 imi bdan ccwalat n [[Tafsut Tamaziɣt|Tafsut Tamaziɣt]], Lwennas Matub yettwajh-ed xemsa n iberdan s iffassen n tamsetla n unabad n Ledzayer; yeqqim-ed sin isegassen deg sbitar yerna yesɛeda 17 n igzamen ɣef lğetta-s imi yewt-ed ɣef tiwwura n lmut.

Di lweqt n ttrad n tajmaɛt n tagmat n yinselmen, [[FIS|FIS]] akk d [[GIA|GIA]], i yebɣan ad kksen tugdut si Lezdayer  deg useggas n 1992, ḥekmen fell-as s lmut. Deg ass 25 n Ctember 1994 yettwaxtef-ed si iffassen n tagmat n yinsleman, maca 15 n wussan seld aya, serḥen-as-d imi walan belli aḥric meqren n wegdud azwaw bdan ttgalan deg-sen ɣef sseba-ines.

Deg 1994 yura-d yiwet n wedlis(taktabt) ɣef tudert-is s tutlayt [[Tafransist|Tafransist]] ''“Rebelle”'' (Paris: Stock, 1995).

==Arrazen==
*06 n Dujember 1994 Maɛtub  yeṭṭef-ed '''Le Prix de la Mémoire''' ('''Arraz n Timektit''') seg ifassen n massa [[Danielle Mitterrand|Danielle Mitterrand]], taselwayt n ''tuddsa n tlelli n tafransist'' '''La Fondation France Libertés''') deg temdint n Paris. 

*Deg 22 n Meɣres 1995, tuddsa n ineymas n l Canada tefka-yas '''Le Prix de la Liberté d'Expression''' ('''Arraz n tanfalit tilellit''').  

*Dujember 19, 1995 yeṭṭef-ed ''Le Prix Tahar Djaout'' ('''Arraz n Taher Djawut''') seg iffassen n ''La Fondation Nourredine Abba'' ('''Tudsa n Nourredine ɛabba''') deg azadaɣ n l ''UNESCO'' deg Paris. Irwan agi yettussema ɣef yiwen n uneɣmas yettwanɣen s ifassen n "tagmat n yinsleman". 

==Ussan Ineggura==
25 n Yunyu 1998 azal n 12:30 n tmeddit, tonobyle n Maɛtob tettwahbes ɣef rrif n webrid; bu tmegrad, yewin wegaz ur nettwassen ara, yenɣa Maɛtob, ijereh tlata n tilawen i llant yides. Aken kan, azal n sin neɣ tlata n swayɛ mbeɛd, tamgert n Maɛtob thuz tamurt n izwawen merra imi atas n medden i t-ihemlen; ilulufen n lɣaci fɣen ɣef iberdan n ttnaddin '''“Anabad Aqettal!”.''' Sebɛa n wussan n ccwal iğehden snuhzen tamurt merrra; ilemzyen nuɣen mgal tamsetla, zedmen ɣef izedaɣen akk-d ayla  n unabad. Deg 28 n Yunyu 1998 ilulufen n lɣaci hedren ussan-ed ɣef timeqbert n taddart-is am akken a t-zren ɣef tikkelt taneggarut asefken tanemmirt akken ilaq lhal.

Tamgert n Mɛṭub tedra yewit n ddurt aqbel anabad n Lezayer yesɛeda lqanun i menɛen tamaziɣt s imukan n lbaylek; Mɛṭub yella d afernan iğehden mgal lqanun agi.

Mɛṭub Lwennas nɣan-t iɛdawen n tudert amedyaz, d acennay ameqqran, d win yefkan udem yelhan i ccna n wezwawen, d aɣen d ameɣnas ameqqran n tmaziɣt d tugdut, yefka fell-asent ula d idammen-is; yella mechur deg ddunit merra imi iqerreb-ed atas n medden s imeslayen akk-d lecɣal-is.

Deg useggas mbeɛd lmut-is, asunded meqren i hebs-d Tizi Wezzu imi  ilulufen n lɣaci fɣen-ed ɣef izenqan ad belli ur ttun ara Mɛṭub . L ''BBC'' '''(tudsa n tifeffaɣt n tmurt n Legliz)''' txebber-ed belli ahric ameqran n lɣaci lumen anabad n Ledzayer ɣef lmut-is ur qebeln ara tamacahutt n unabad i qqaren belli d tagmat n yinsleman i t-inɣan.

Azal n 20,000 n lɣaci fɣen-ed ɣef izenqan deg useggas wis tlata n temgert-is.

Sin iberdan deg timdinin n Grenoble akk-d Lyon, tamurt n Fransa, ttuseman ɣef Maɛtub Lwennass. 

Tawacult-is txelq-ed yewit n tudsa (Tundsa n Mɛṭub Lwennas) iwakken ad seɣlin tafat ɣef ssiba n temgert-is akk-d ad rnun  lğehd-nsen i wid yettnaɣen ɣef izerfan n yemdanen merra. 

Aḥric ameqran n tudert-is Mɛṭub yella d argaz urmid n izerfan n wegdud azwaw, tugdut, akk-d tilelli; ɣas akken wid yerkan ttqelliben amek ara t-susmen, imi nɣant, Mɛṭub deg wulawen n wegdud-is mazal yedder.

==Iseddagen & Izdayen Iberraniyen==
*http://en.wikipedia.org/wiki/Loun%C3%A8s_Matoub
*http://www.answers.com/topic/loun-s-matoub
*http://www.matoub.net/site/

[[Category:Tameddurt|Lounes, Matoub]]
[[Category:Aẓawan|Lounes, Matoub]]
[[en:Lounès Matoub]]
[[fr:Matoub Lounès]]
[[it:Lounès Matoub]]
[[nl:Matoub Lounès]]
</div>
