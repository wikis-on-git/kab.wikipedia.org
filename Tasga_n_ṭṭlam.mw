'''''[[Tasga n ṭṭlam]]''''' n Ssaεid Iεemṛac


Tasga n ṭṭlam d yiwen gar wungalen imeqwranen d-ureb tsekla taqbaylit tatrart. D ungal n [[Ssaεid Iεemṛac]] immuten send ad yeffeγ wungal-a ines. Iğa yaγ, ur yeḥḍir, ur iwala, ur iγellet ayen issali s tidi-s.

Am Belεid At Σli, d tawenza-s is tt-yefkan, d aṭṭan it-izuγṛen ar ddaw tmedlin kan akken d ameẓyan, kan akken s waffud d tebγest-is. Maca, xas netta ulac-it ass-a, iğa yaγ-d s wayen a t-id nesmetkay, s wayen ar as necfu.
D tayri-s n tmaziγt, d tayri n tira, n tsekla taqbaylit it-idegren, is ifkan affud yis iyewweḍ yura Tasga n ṭṭlam xas akken d amuḍin i yella.

Di Tasga n ṭṭlam illa-d wawal akk γef temsal yettin γer tudart umaziγ n wass-a. U Ssaεid ur iffiẓ ara, ur icebbeḥ ara awal, inna-d srid ayen iwala di tudert, d tikli teddun yemdanen am netta ar idisan-is.

Win iγṛan Tasga n ṭṭlam igza d akken tiṭ n Ssaεid mači d ttiṭ am tiyaḍ Tiṭ-is tẓer u tettwali. γur-s iẓri d tmuγli d-ssufuγen askud, ibedi amusnaw issargagayen u isargagin tizya-s.

A wi yufan a-γ-d-yuγal Ssaεid neγ, imahat, a-d-lalen wiyaḍ am netta !

Taγuṛi igerzen !
-----------------------------------------
Tagemt seg : http://www.imyura.net/Ungalen/tabid/58/articleType/ArticleView/articleId/139/Tasga-n-ttlam-n-Ssaid-Iemac.aspx

Tudert n Ssaεid Iεemṛac
http://www.artmajeur.com/?go=user_pages/bio&login=gaya&artist_id=25698




'''''[[La Dépêche de Kabylie: Dacu i yezwaren a t-ig wumdan i tutlayt-a ?']]''''

Smail Meğber: ... Mas Rezki Issiaxem, deg tezwart yura i wedlis n Saεid Iεemrac, Tasga n Ṭlam i d-yeffγen seg mi yewweḍ anda a naweḍ, yenna : « S tγuri n ungalen am wa s wayes ad yemγur ucihwi n tγuri n wayen ittwarun s tutlayt-nneγ, daγen s wayes a neḍeggeṛ tikerkas n tesγart tucmit tasqurmaṭ i s-d-iṣaḥen. »

Tagemt seg : http://www.imyura.net/Acmumeh/tabid/62/articleType/ArticleView/articleId/213/Default.aspx
