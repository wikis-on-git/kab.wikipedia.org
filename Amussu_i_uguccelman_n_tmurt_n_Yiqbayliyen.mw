'''Timanit n Tmurt n Iqbayliyen''', neɣ s tefranṣiṣt '''Le Mouvement pour l'autonomie de la Kabylie''' (MAK), d amusu n tasertit i d ilulen di yunyu 2001 mi temcebwal tmurt n leqbayel, asmi i neɣan i ğadarmiyen n udabu n Lezzayer alemzi Masinisa Germaḥ.

[[Image:FerhatMehenni.jpg|right|150px|thumb|'''[[Ferḥat Mhenni|Ferḥat Mhenni]]''': Win ihedren s yisem n  Timanit n Tmurt n Iqbayliyen]] 


== Asenfar i Timanit n Tmurt n Iqbayliyen ==


'''Gret Tamawt''': Wa d-aɛraḍ i tsuqelt n usenfar n timanit n tmurt s ɣuṛ Winna, imyura.net.


'''Tazwart'''


1) Imi tugna(Personnalité) n ugdud aqbayli tezga tufrar , di yal tallit, s tutlayt-is akk d uẓar-is amaziɣ. Tuddsa(Organisation) n tmeṭi-s, tayri n tlelli. Deg wqadeṛ akk d tayett ittakk i wiyaḍ, timmad-is ur tuqtent ara ar igduden n-iḍen.


2) Imi tanettit(identité) taqbaylit temmun seg zik, ma ulac akkwya seg tallit talemmast(moyen âge).

3) Imi tamurt iqbayliyen turar tamlilt (rôle) tafellayt deg wmussu aɣelnaw azdayri akk d umennuɣ ɣef uzarug(indépendance) anda i tefkka d-asfel aṭas seg tarwa-s.

4)Imi tanettit taqbaylit ur s d isaḥ ara umḍiq-is deg tbadut (définition) n tnettit tazdayrit. Imi miḥyaf izga mgal iqbayliyen seg wzarug ar wass-a.

5) Imi Tamurt n Iqbayliyen sufɣen-tt seg wttekki deg tsertit n leDzayer, seg tnekra n FFS n 1963 ar tefsut taberkant deg immuten aṭas ilemẓiyen, seg ibrir 2001, war ma nettu tafsut imaziɣen n 1980, asunded(grève) n uɣerbaz n 1994-95, akk d tmenɣiwt n Matub Lwennas.

6) Imi ur d iqim wayen yezdin tasertit n udabu adzayri akk d Tmurt n Iqbayliyen, imi adabu anagar aqezzul akk d uldun s wacu igttmeslay akk d ugdud aqbayli. Ayagi 40(kkuẓet) iseggasen aya tura.

7) Imi Agraw n Summam n useggas n 1956(semuset-sedis) isbedd imenzayen (principes) n timanit n Temnaḍin (lwilayat).

8) Imi adabu istenya akrawal(traité) agraɣlan n izerfan n igduden, deg wseggas n 1976.

9) Imi amussu aɣerman i d ssekkren Laɛruc anagar tmurt n Iqbayliyen igḥuz.

10) I wsellek n tdukkli n wakal n uɣlan azdayri, i wakken ad-iḥbes umberraz izgan gar udabu azdayri akk d temnaṭ n Iqbayliyen, Amussu i Timanit n Tmurt n Iqbayliyen igr-ed ameslay i wsqerdec n USENFAR N TIMANIT N TMURT N IQBAYLIYEN.



'''Ixf I (amenzu) : tabadut'''


1. S tutlayt ines, s idles ines akk d umezruy ines, AGDUD AQBAYLI ifkka i iman-is tanettit akk d tugna yufraren.

2. Iqbayliyen, tugett nsen, d-iɣerman n leDzayer, diɣen d Imaziɣen illan, d « imdanen ilelliyen ».

3. Tamurt n Iqbayliyen d-tamurt nsen tamezwarut. Tilisa n wakal-is d-tid n Temnaṭ tis 3(kraḍ) n tegrawala n uzarug mgal Fransa timsehṛest(coloniale). Tilisa tideblatin(adminitratives) ttfakkant anda ttfakkant tid n tutlayt ines akk d tid n wazalen ines.


4. Taqbaylit d-tutlayt ines tunṣibt. Dacu kan Tamurt n Iqbayliyen ad-tselmed i tarwa ines kra yellan d-tutlayt s ad-tnefli, deg wannaren n idles, n tdamsa, n tmeṭi naɣ n tsertit.




'''IXF wis sin(2) : Azalen'''



1.Tamurt n Iqbayliyen ad-tseɛdel izerfan n Wergaz akk d wid n Tmeṭut. Rennu n takniwin ad-ittwagdel(interdire), ad-ittwaqḍeɛ seg tmeṭi.



2. Ddin d-tamsalt yeɛnan amdan iman-s, awannak(l’état) ur d isekcam ara iman-is deg-s



3. S tugdut ad-ddunt tsuddiwin(institutions) n Tmurt ad-ittwafernen s ɣuṛ agdud aqbayli



4. Tamurt n Iqbayliyen ad-teqim tefkka tayett i Izdayriyen akd tzdayriyin, akk d imaziɣen anda ma llan deg wmennuɣ nsen ɣef izerfan nsen idelsanen isertiyen.



5. Tamurt n Iqbayliyen ad-teldi tiwwura ines i izdayriyen, Tamurt leDzayer isulef ad-teldi uma d nettat tiwwura ines i iQbayliyen.


'''Ixf wis III : Timanit n temnaṭ n iqbayliyen'''


1. Tamurt n Iqbayliyen, isulef ad-tseddu timsal n wegdud ines s iman-is, ad-tseddu timsal n weɣlan ines s iman-is, war ma iḍebber wayeḍ fell-as.



2. Anamek n timanit n temnaṭ nneɣ, d-asebeddi n uwannak s ufran n wemni (asqamu aɣelnaw), akabar d iwwin tugett imukan ad-d-isbedd anabaḍ (gouvernement) ad-iseddun timsal n temnaṭ taqbaylit




3. Tisuddiwin n-iḍen ilaqen i wsegrer(encadrement) n temnaṭ nneɣ ad-ttwasbeddent, am usqamu unṣib, asqamu n imɣaṛen, akk d tsuddiwin i tɛessast n umahil n unabaḍ n temnaṭ taqbaylit.


4. Tamurt n iQbayliyen, ad-tesɛu izmulen(Armoiries, Symboles) ines akk d usenğaq ines ad ibedden ar iri n usenğaq n leDzayer..




5. Annaren yurzen Awannak n temnaṭ n iQbayliyen d wid tmeddurt n yal ass n imezdaɣ ines: taɣellist (Sécurité) nsen, asegmi(éducation) n tarwa nsen, idles nsen, tazmert nsen, taɣdemt (justice) nsen, izerfan nsen s umata, taɣwalt(Communication) akk d islalen s umata, asiweḍ akk d wallalen usiweḍ, tiṣuraf nsen akk d tebzert(fiscalité), tadamsa s umata, tawennatt (environnement) akk d tuddsa(aménagement, oraganisation) n wakal n tmurt.





6. Ayen yurzen awannak alemmas n leDzayer d aḥuddu ɣef tmurt, asufeɣ n idrimen akk d tbaddut n tsertit n beṛṛa n tmurt bla ma tḍuṛ tsertit-a taɣdeft (nfaɛ) n Tmurt n iQbayliyen.


'''Ixf wis IV : Anamek d Wamek'''


1. Timanit n Tmurt ad-tettwiberreḥ tickki ad-d-fɣen igmuḍen(résultats) n tefranin n usteqsi ɣef timanit ad-iḍṛun deg temnaṭ taqbaylit kan.



2. Anamek akk d wamek aneggaru n timanit-a a-ten-setgen(A-ten-niguṣyen) igensasen n Ugdud aqbayli nutni d igensasen n udabu alemmas azdayri.


3. Asqamu deg ad-kkin ikabaren, imussuten, ticriḥin, igensasen n wegdud akken ma llan, ad-isbedd tamendawt(constitution) tamezwarut taqbaylit s umezdi n wawal.



4. Asenfar-a isutur deg wannak(état) azdayri akken ad-ijeddel tamendawt n leDzayer akken ta ur d tteffeɣ ara mgal tilawt(réalité) n Ugdud akk d tin n tmurt iqbayliyen.


== Tamselyut, Iseddagen & Izdayen Iberraniyen ==

'''Tuqqna n umusu:''' http://www.makabylie.info

'''Aɣbalu:''' http://fr.wikipedia.org/wiki/Ferhat_Mehenni

* http://www.imyura.net
[[Category:Tasertit]]

[[fr:Mouvement pour l'autonomie de la Kabylie]]
