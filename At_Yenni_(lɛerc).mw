'''Ayt Yanni''' d yiwet n temdint d tamezyant tuzga-d deg [[yidurar n ǧerǧer]], deg twilayt n [[Tizi Wezzu]], u d isem n yiwet n tewsit (lɛerc) yettwassnen deg [[Tamurt n leqbayel|Tmurt n Leqbayel]].

Isem n "Ayt Yanni" anamek-is "arraw n Yanni". "Yanni" d isem n ujaddiw ay seg d-ṣubben yimezwura yefkan isem-nsen i tewsit-a (lɛerc). Isem-agi, ɣef leḥsab n Mohand Akli Haddadou, yekka-d seg wemyag "ani", anamek-is "muqel" neɣ "wali". Amyag-a n tmaziɣt taqdimt mazal la yettuseqdac deg tmaheɣt n Uhaggar.

Seg-s ay d-yessuddem Dda Lmulud awal "annay" (observation) akk d "amanay" (observateur).

"Ani" yella diɣ deg teqbaylit u yesâa anamek nniḍen deg tmaheɣt d tmaziɣt taqburt. Deg [[taqbaylit|teqbaylit]], "ani" anamek-is "nadi-d ɣef telkin yellan deg ucebbub n walbaɛɛḍ". Zik, llan yigerdan ay yesâan tilkin deg ucebbub-nsen, dɣa tettani-yasen yemma-tsen, tettnadi ɣef telkin sâan deg ucebbub-nsen u tnegɣ-itent. Daɣan, deg tmaheɣt akk d tmaziɣt taqburt, "ani" anamek-is "ali ɣef uɣersiw, rkeb ɣef uɣersiw", u seg wemyag-a ay d-yekka wawal "amnay" (anamek-is "win yettanin, win irekkben ɣef uɣersiw, ɣef wegmar-aâewdiw).

[[Taggayt:Timdinin]]
