{{Databox}}
'''Iseɛdiyen''' (asuf: aseɛdi; s tefrensist: Saadiens, saadides), d tawacult ay iḥekmen [[Merruk]] seg [[1554]] arma d [[1603]]. 

==Imenɣi mgal Irumiyen==

Iseɛdiyen sseɣlin tawacult tuḍɛift n [[Iwaṭṭasen|Yiwaṭṭasen]] deg [[1554]], yerna bdan ttḥaraben Ispenyuliyen ed Yipurtugizen ay yeḍḍfen kra seg temdinin n tefsirt (côte) n Merruk. Tamaneɣt n Yiseɛdiyen tella deg temdint n [[Merrakec]]. Deg [[1578]], agellid [[Sebastian Amezwaru n Purtugal]], akked ugellid [[Felipe wis Sin n Spenyul]] ddukklen akken ad sseɣlin agellid [[Ɛebdelmalek n Merruk]]. 

Deg yimenɣi n [[Qṣer Lekbir]], Ɛebdelmalek yessaweḍ ad ten-yernu ma yemmut, yerna ula d agellid n Purtugal, Sebastian, yemmut deg yimenɣi-nni. D aya ay yejjan agellid Felipe n Spenyul, ad yeḥkem ula d tamurt n Purtugal. Ma d agellid Ɛebdelmalek yexlef-it-id gma-s [[Ḥmed Lmenṣur]]. 

==Tikli af Timbuktu==

Aneggaru-a yeẓdem, deg [[1591]], ɣef temdint n [[Timbuktu]], yerna d aya ay yejjan [[Merruk]] ad teḥkem abrid n tnezzut (ttjaṛa) n utaram (lɣerb) n [[Aneẓruf Ameqran|Uneẓruf Ameqran]]. Asmi ay yemmut Ḥmed Lmenṣur deg [[1603]], banen-d wuguren deg twacult n Yiseɛdiyen ɣef wanwa ara yeqqlen d agellid.

[[Category:Amezruy]][[Category:Amezruy n Merruk]]
