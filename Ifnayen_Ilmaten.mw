'''Ilmaten''' d yiwet n temdint d tamecṭuḥt tuzga-d deg twilayt n [[Bgayet]], deg tama n Yefnayen. Tama n Yelmaten tettwassen s ufexxar-is aqdim, u din ay d-ilul ucennay [[ǧamal Ɛellam]] deg 1947.
 
Isem n "Ilmaten" d asget (pluriel) n "alma". S [[teqbaylit]], alma d akal ay deg llan waman yernu imeɣɣi-d deg-s leḥcic. Alma dima d azegzaw.
 
Zik daɣen, ula d Boudouaou (yiwet n temdint tuzga-d ger [[Dzayer|Ldzayer]] d [[Bumerdas]]) qqaren-as "Alma".
 
Muḥend U Ssaɛid Bulifa (Boulifa), deg yiwet n tmawalt n [[Tamaziɣt|tmaziɣt]], yessuqqel-d "alma" s wawal afrensis "jardin". Dɣa ula d nekni nessumer-d deg tmawalt-nneɣ n tmaziɣt tatrart (moderne) ad d-neqqar "alma azayez" (jardin public), alma n yiɣersiwen (jardin zoologique), alma n yemɣan (jardin botanique) akk d welma n yigerdan (jardin d'enfants). 

[[category:tuddar]]
