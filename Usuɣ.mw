[[file:Eridanus constellation map.svg|right|250px]]

Yiwet n terbaεt n imussnayyuren [1] n tkebbanit n [[Nasa]], deg-sen kra si tmurt n [[Legliz]], wiyaḍ si tmurt n [[Lustṛali]] akk d [[Marikan]] dman d akken ufan-d ayen yettaken anzi i wenagraw aniṭij [2] deg yiwen wamkan ibeεden fella-γ s tamudi n 90 iseggasen-tafat. Terbaεt-a n imussnawen tufa-d yiwen umtiweg [3] i tezzin γef yiwen yitri m’iqqaren [[Epsilon Eridani]].<ref>http://www.nasa.gov/mission_pages/spitzer/news/spitzer-20081027.html</ref>.

D amtiweg n lgaz, yettak anzi γer Yebter [4], maca yugar-it di taẓẓayt s sin imuren, u γur-s aḥbu [5] d imdeweṛ n 6 iseggasen.

Ufan-t-id imussnawen-agi s yiwen n utiliskup i ssarsen di tmurt n Lustṛali, m’akken i ttanin tafat d-yefka yitri mi qqaren HD70642, iγef yeddewiṛ.

Ma yili yitri yesεa imtiweg d amsaεef, wagi s taẓẓeyt-ines ijebbed-d γur-s itri-ya. Annect-a d ayen yesseknayen neγ yessnarnayen tazla di tikli n yitri deg igenwan, annect-a diγen yedda srid d tewsit n tafat d-yettak yitri-ya.

Ar ass-a, ugar n 100 n imtiwgen igan aḥbu γef y[[itran]], d acu, ttγabent m’ara qqerbent γur-s, itett-iten. Maca, itri-ya yecqan imussnawen-agi-nneγ ur d menwala, acku yettak anzi i y[[iṭij]]-nneγ (ad d-nesmekti d akken iṭij s timad-is d itri ameqqran). Itri Epsilon Eridani meẓẓi cwiṭ u semmeḍ diγen cwiṭ γef yiṭij, maca iγelbi-t ddeqs deg usemmud, γur-s 850 imelyan d aseggas (iṭij γur-s 4,6 imelyaṛen iseggasen). Itri-ya yesεa agraw n imtewgen i s-d-yezzin : yiwen umtiweg d ameqqran akk d yiwet n tbagust n istiṛuwiden. Dana Backman d imddukal-is imussnayyuren gren tamawt i wegraw-a n imtewgen, ufan-t d akken iga am unagraw-nneγ aniṭij asmi yella annect-n di lεemṛ-is, d tallit m’akken d-bdant talγiwin timenza n tudert deg akal γef i nteddu. Tazrewt [6] n unagraw-a, d ayen ara yallen imussnayyuren ad ẓren u ad gzun amek d-yenerna unagraw-nneγ aniṭij.




==Tamselyut==
<references/>
