'''Salem Caker''' ilul deg 1950 deg Yiɛezzuzen, di tɣiwant n [[Larebɛa n At Yiraten]], [[Tizi Wezzu]] d amesnilsi (linguiste) adzayri yerna d aselmad n tmaziɣt deg tesdawit deg [[Paris]] d [[Aix-en Provence]]. 
Caker iqeddec deg [[Asudu Aɣelnaw n Yilsawen ed Tɣermiwin Tugmiḍin|Usudu Aɣelnaw n Yilsawen ed Tɣermiwin Tugmiḍin]] (INALCO) n Paris seg useggas n 1989, deg wemkan n [[André Basset]] ed [[Lionel Galand]].

==Tameddurt Tasdawant==

Deg 1973, yuwey-d aduktuṛa deg Tesnilsit Tamatut. Sakkin, seg 1973 ed 1981, yeqdec d aselmad deg tesdawit n temdint n Ldzayer. Deg 1978, yuwey-d aduktuṛa nniḍen deg Tsekla ed Tussniwin Talsiyin. Gar 1981 ed 1989, yeqdec d aselmad deg temdint n [[Aix-en-Provence]] (deg tesdawit n Provence akked Wammas Aɣelnaw n Unadi Ussnan [CNRS]). 
Sakkin, deg 1990, yessebded-d Ammas n Unadi Amaziɣ "André Basset" deg tesdawit n INALCO. Ma deg 2008, yebda iqeddec deg Usudu n Unadi ɣef Yimaḍalen Aɛṛab ed Yineslem n Aix-Provence. Salem Caker yura-d aṭas n yedlisen ed tezrawin (études) ɣef tesnilsit (linguistique) tamaziɣt. Daɣen, d netta ay d-yelhan s [[Tasedkalt Tamaziɣt|Tsedkalt Tamaziɣt]] (Encyclopédie Berbère) ay d-itteffɣen deg Fransa.

==Igerdasen i yerna==

* [[1973]], [[Université Paris Descartes|Université Paris V]] : Doctorat de 3{{e}} cycle en Linguistique Générale 
* [[1978]], Université Paris V : Doctorat d'État ès Lettres et Sciences Humaines

==Idlisen ay d-yessuffeɣ==

*Imaziɣen Ass-a (deg 1989)
*Manuel de linguistique berbère (Awfus n tesnilsit tamaziɣt, deg 1991)
*Linguistique berbère. Études de syntaxe et de diachronie, Peeters, Paris, 1995
*Hommes et femmes de Kabylie (Irgazen ed tsednan n Tmurt n Leqbayel deg 2000)

[[fr:Salem Chaker]]
[[it:Salem Chaker]]

[[Category:Tameddurt]][[Category:Azwaw]][[Category:Amesnilsi]]
