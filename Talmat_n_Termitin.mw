{{Databox}}
'''Talmat n Termitin''' d talmat tameqrant ay d-yezgan deg wegmam n [[Lḥamma]], deg tɣiwant n [[Belwizdad]], deg temdint n Ldzayer. 

==Tasga-ines deg Tmanaɣt-nneɣ==

Seg yidis n wegmuḍ (ccerq), Talmat-a tecrek tilisa akked [[Asalay Aɣenlaw n Tẓuriyin Tucbiḥin|Usalay aɣelnaw n tẓuriyin tucbiḥin]] akked [[Asariri n 20 Ɣuct|Usarir (stade) n 20 Ɣuct]]. Seg yidis n wenẓul (sud), iḥudd-itt-id wezniq n Mohamed Belouizdad. Seg yidis n utaram, iḥudd-itt-id [[Asensu n Sofitel (Dzayer Tamanaɣt)|usensu n Sofitel]] akked [[Tamkraḍit Taɣelnawt|Temkarḍit Taɣelnawt]]. Ma seg yidis n Ugafa, iḥudd-itt-id wezniq n Ḥassiba Benbouali. 

==Amzeruy n Telmat-a==

Talmat-a sbedden-tt-id Yefṛensisen deg 1832. Deg 1900, iduba ifṛensisen ledyen deg-s yiwet n telmat n yiɣersiwen, deg wakud aydeg llan sfulluḥen deg-s imɣan ay d-imeɣɣin deg tmura yeḥman n wakk timiwa n umaḍal. 
Deg 1932, Talmat n Termitin tella-d d anrar aydeg ay d-uraren kra n yisuyas (scènes) n usaru n [[Tarzan (asaru)|Tarzan]]. 
Deg 8 Nwembeṛ 1942, asmi ay d-ẓedmen yiserdasen imarikaniyen ɣef Ldzayer, rran Talmat n Termitin d amkan i tɣimit-nsen, yerna d aya ay yejjan Almanen ad t-wten s yisafagen-nsen deg yiḍ n 26 ed 27 Ɣuct 1943. 

Deg 2001, iduba idzayriyen ɣelqen Talmat n Termitin akken ad as-ɛawden aheyyi akked ucebbeḥ. Arma ay d Mayyu n 2009 ay tɛawed tettwaldey. Ass-a, Talmat n Termitin llant deg-s wazal n 3000 n tlemsin (leṣnaf) n yemɣan, yerna aṭas n medden ay irezzun fell-as.

==Taɣbalut==

(c) Omar Mouffok - Tiddukla Tadelsant Imedyazen

[[Category:Lezzayer]][[Category:Lezzayer tamanaɣt]]
