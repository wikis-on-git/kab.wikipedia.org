'''Lewnis AT MANGELLAT''', d amedyaz, d acennay i yellan yiwen seg inaẓuren imeẓẓwa ugar (plus populaires) n izwawen. Ilul ass n [[17 yennayer]] [[1950]], deg taddart n Iɣil Bbwamas ufella n [[Tamurt n leqbayel|tmurt n Leqbayel]] ar tama n Micli. Isɛa sdis warrac garasen yiwen d anazur n ccna : [[ǧeɛfer AT MANGELLAT]].

[[Tugna:Portrait de Lewnis AT MANGELLAT (né en 1950).jpg|thumb|right|300px|'''Tugna n Lewnis AT MANGELLAT di 2003. Tugna tettwaksed si fr.wikipedia.org'''<br /> <small>(Photo extraite du site  [http://www.premiumorange.com/convergences/Cultureberbere/artamazigh/frame/index.htm « Convergences »]</small>)]]

== Temẓi ines ==
D annegaru ger sdis (6) wayetma-s - 3 n tullas d sin warrac - isɛada temẓi ines qesiḥet di taddart-is and yeɣra yiwen useggas ar asmi serɣen irumyen aɣerbaz anda yella yeqqar. Tawacult-is llan di imzenza di [[Wehran]] anda sɛan tiḥuna.  Mi ikfa trad mgal Franṣa deg 1962, Lewnis AT MANGELLAT iruḥ ar [[Lezzayer tamanaɣt]] ak° d watmaten-is Smaɛil d Aḥmed. Din ikcem ar uɣerbaz wis amezwaru (primaire) di ''Champs de Manœuvres''. Din iɣra tizrawt uwizi (Études collégiales) azal n 3 isegwasen, s wanda id yeffeɣ s usileɣ (formation) n wayen umi neqqar s tefranṣiṣt ''Ébéniste''. Deg useggas aneggaru Lewnis AT MANGELLAT iǧǧa leqraya-s imi yemmut gma-s ameqran di yiwet n laksida n tkarust, d netta ilan iɛgcit seg wasmi iruḥen imawlan-is ar Wehran.

Asmi yeqqar, ila iḥemel tasekla, d yiwen uselmad d amusegmi (pédagogue) id a t-tiḥemlen. Dɣa yuɣal ixeddem weḥdes isefra. I waken ad yečč aɣrum-is, yella ixeddem di yiwet tneɣlaft di Lezzayer, uqbel ad idfer abrid n ccna.

== Amecwar-is di ccna ==

Ibda i tikkelt tamezwarut ccna deg 1967. Ur iɛṭel ara iǧat lukan mačči d imedukal i s dizzin i waken ad as bedlen tikti. D Wahab i gellan si twacult-is i tibwin ar yiwet n tedwilt, iɣennayen uzekka, n umaṭaf wis II n Rradyu n [[Lezzayer]], i g selḥay unazur n ccna [[Crif Xeddam]]. Icna-d taɣuct-is tamezwarut '''Ma trud ula d nek Kter''' i g-xdem asmi isɛa 16 isegwasen. 

Deg 1968, netta d kra imedukwal, xedmen yiwet n tarbaɛt umi seman Imaziɣen. Llan accenun di tmeɣriwin yakw di tmurt n leqbayel, ladɣa di tasaft. Deg 1970, tarbaɛt aki tuɣal texsi, Lewnis AT MANGELLAT yuɣal-ed ar taddart-is Iɣil Bbwamas, yezweǧ, i xedem  d amaray di 'Kasma' n temnaṭ ines. Kra n waguren kan, iruḥ s ddaw isenǧaq, ar laasker di [[Blida]] isɛeda 6 waguren, ma di [[Qsenṭina]], 18 waguren.

== Asekles n tezlatin-is timezwura ==
I tikkelt tamezwarut d Wahab, i s-ittilin, i t-iɛawnen ad isekles 4 n tezlatin deg useggas 1969, garasent tizlit ''Ma truḍ ula d nek kter''. Anecta ilad ar umazrag Yaḥya Lhadi, di Wehran, illan d yiwet n tmusni n Wahab. Asmi illa di lɛasker, anazur n ccna [[Kamal Ḥemmadi]] i yellan d ameddakel-is, ixedm-as tanalt (contact) d kra imazragen. Ma d ittruḥu s turagt (permission) di taggara umalas, Kamal Ḥamadi i ttaǧǧas yiwen u 'Studio' n unazur ameqran [[Maḥbub Bati]] i wakken ad isekles. Uqbel ad yeṭef tamacint ar Qsinṭina i wakken ad yuɣal ar lɛasker, i ttaǧǧa-yas tasfift i Kamal Ḥemmadi i wakken ad iqeleb af imazragen.   

Dɣa yiwen deg imazragen i weṣat i wakken ad yaweḍ taɣuct n Awḥid Yusef: ''Ih a Muhand a Madam Servi Latay''. Lamaana amedyaz Lewnis AT MANGELLAT, g-imiren ittwali ar lembɛiad. D ayen yellan, imi simi bdan kan iseggasen n 1970, yuɣal Lewnis AT MANGELLAT yettwasen mebla ma yeẓra, ladɣa s tuɣac 'A Lwiza', 'Ma selbeɣ' i g-sekles netta yella di lɛasker.

== Iseggasen n wureɣ ==

Seg iseggasen akin, yuɣal Lewnis AT MANGELLAT d azamul muqren i yal azwaw, ladɣa wid iḥemlen ccna n tayri, n ddunit, d tsartit. Seg iseggasen n 1980, yabda aḥric wayeḍ deg umecwar-is n ccna, imi iffeɣ si tuɣac n tayri ar t-id n tanegmit n tamagit (la revendication identitaire), anecta iban-ed ugar si tamrawt (décennie) ar zdat.  

Iɛedda i tikkelt tamezwarut di tazeqqa 'Olympia' di 'Paris' deg useggas n 1978. Isyin anda iɛedda, ama di tazeqqa n 'Zénith' di 'Paris' deg 1985, ama di Lezzayer tamanaɣt, [[Tizi Wezzu]], [[Bgayet]], atg, iččur d imeshaniyen.  Anazur Lewnis AT MANGELLAT icna aṭas iseggasen s yiwen n alal kan: tagiṭart neɣ amundul. Armi 30 iseggasen mbaɛd, ibda isekcam alalen nniḍen, ladɣa tajewaqt ak° d klabyi.

Ar unemzel (unanimité) n waṭas n tsuta n wid iḥemmlen Lewnis AT MANGELLAT, ila d win iqedcen ameslay aken ur llan aṭas am netta. I sexdam awal, ittak-as anamek d w-azal, iqqar-d ayen illan, d wayen ur nelli, d ayen ara yelin. Segmi Lewnis AT MANGELLAT qarren-as medden d amusnaw, daɣen d amesnagay iwen (philosophe unique) ar izwawen. Lewnis AT MANGELLAT isekles ugar n 200 n tezlatin.

== Idebṣiyen n Lewnis AT MANGELLAT ==

* [[1967]]-[[1974]] : Talit n idebṣiyen '45 Tours', azal n 70 n izwal.
* [[1975]] : Telt yyam, taɣzalt, d tiyaḍ - 33 tours, at ''voix du globe' n umazrag Brahim Unaser''
* [[1976]] : Anida n-teǧǧam mmi (Luzin s-axxam)
* [[1976]] : ''Live'' di '[[Olympia]]'
* [[1977]] : Amǧahed (Ali d Wali) 
* [[1978]] : Aɛeṭṭar 
* [[1979]] : Ay agu 
* [[1981]] : A lmusiw (Askuti))
* [[1982]] : A macahu
* [[1983]] : A mmi 
* [[1984]] : Eǧǧet-iyi
* [[1986]] : Asefru
* [[1988]] : « Iseggasen n wureɣ » 48 izwal, aɛiwed n 6 tesfifin K7 n idebṣiyen '45 tours' n wasmi ibda
* [[1989]] : Acimi 
* [[1990]] : Abrid n temẓi (tirga n temzi)
* [[1992]] : A ken-ixdeɛ Rebbi 
* [[1994]] : Awal
* [[1995]] : Iminig n yid
* [[1997]] : Siwel-iyi-d tamacahutt 
* [[1999]] : Inagan
* [[2002]] : In-asen 
* [[2005]] : Yenna-d wemɣar
* [[2010]] : Tawriqt Tacebhant

== Idrisen n tuɣac n Lewnis AT MANGELLAT ==


:Ẓer ''[[Idrisen n tuɣac n Lunis At Mengellat | '''Idrisen n tuɣac n Lunis At Mengellat''']]''

== Tamselyut, Iseddagen & Izdayen Iberraniyen ==
* Tamedurt n Lunis At Mengellat sɣur [[Taseɛdit Yasin]], « Aït Menguellet chante », Préface de Kateb Yacine, Paris, la Découverte, 1989.
* Mohammed Djellaoui, « L’image poétique dans l’œuvre de Lounis Aït Menguellet - Du patrimoine à l’innovation » (Essai) - Éditions Les Pages Bleues, Alger, 2005.
* Tasemlilt tamezwarut sɣur R. Begnan

[[Taggayt:Tameddurt|Mengellat]]
[[Taggayt:Acennay|Mengellat]]

[[ar:لونيس آيت منقلات]]
[[en:Lounis Ait Menguellet]]
[[fr:Lounis Aït Menguellet]]
[[it:Lounis Ait Menguellet]]
[[nl:Lounis Ait Menguellet]]
[[nn:Lounis Ait Menguellet]]
