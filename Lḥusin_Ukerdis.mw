'''Lḥusin Ukerdis''' ilul deg Tala Yaɛla, yiwet n teddart n [[lɛerc]] n [[Iflisen Umellil]].

Lɛerc-agi immug am ukerdis s krad n teɣmar: [[Iɣzar]] (Isers), Mirabeau akk d [[Ddraɛ Lmizan]]. Tamnaṭ-a n Tmurt tefka-yaɣ-d irgazen am Ali Mellah n Taqa, Krim Belqasem n wat Yehya, Amar Amsaḥ n At Xelfun…atg
Lḥusin ukerdis iɣra deg yiwen seg ɣerbazen imezwura itga [[Fransa]] deg Tmurt: Iɣil bb Uɣmari (aɣerbaz ildin imrabḍen irumyen deg useggas n 1898). Sinna iɣra deg Lissi n Delles. Tamedyazt tebda tkečm-as ar wul imi issel i imedyazen n Tala Yaɛla ! Muḥ d Hemmu, Rabeh n Amar Qasi, Belɛid n Igallez akk d wiyaḍ. Lḥusin tɛedda fell-as lgirra nni mgal Fransa timsehrest akk d tinna yedran gar [[FFS]] akk d udabu n [[Ben Bella]].
Deg useggas n 1971, Lḥusin ukerdis iffeɣ seg Tmurt izger ar Fransa and yella d-analmad armi d aseggas n 1980.

Ass-a Lhusin ittidir deg [[Kanada]] anda isselmad deg Tesdawit n Montreal. Deg wakud n 30 iseggasen, isbedd naɣ ikka deg usbeddi n qeddac d-tidukla:

Club Iflisen (1974),
Amitiés Amazigho-Française (1977),
Club Imazighen de Montreal (1980),
Tidukkla Averroès (1987).

Yura deg snat n tesɣunin i d ifɣen deg [[Temrikt]] Ugafa: "Ildi" akk d “Chroniques d'Averroès”
Issufɣ-ed deqs seg tmedyazt-is deg tesɣunin timaziɣin. Iseggasen-a ineggura, ttekksen ffad wid umi tefka tegnitt s tmedyazt talqayant n Ukerdis deg Amazigh-net i d ittarra war cehha.

=== Tamselyut ===
* Sɣur [http://www.imyura.net/ imyura.net]

[[Taggayt:Tameddurt]]
