
[[Tugna:ASC_Leiden_-_van_Achterberg_Collection_-_01_-_30_-_L'ancien_palais_de_Kaocen_Ag_Mohammed_Wau_Teguidda,_aujourd'hui_Hôtel_de_l'Air_-_Agadez,_Niger,_novembre_1990_-_janvier_1991.tif|vignette|Taɣremt n Kawsen - tugna n 1991 : asensu n Ayer [[Agadiz]] deg Niǧer]]
[[Tugna:ASC_Leiden_-_van_Achterberg_Collection_-_01_-_29_-_Une_place_non_pavée_devant_la_Grande_Mosquée._À_droite,_un_mur_de_l'ancien_palais_-_Agadez,_Niger,_novembre_1990_-_janvier_1991.tif|vignette|Ɣer tama tayeffust yella lḥiḍ n teɣremt n Kawsen ag Geda, deg 1991asensu n Ayer , Agadiz, Niǧer.]]


'''Kawsen Ag Geda''' (1880–1919) Yella d aheggar [[Imuhaɣ|atergi]] d ugrawliw meqqren . Ilul deg 1880 ɣer tama n Tamazlaɣt deg y[[idurar n Ayer]] ( [[Nnijer|Niǧer]] amaynut ) , Kawsen yekka-d seg udrum n Ikazkazan [[amaziɣ]] , d adrum meẓẓiyen deg teddukli n [[Kel Awey]] , yexdem tagrawla mgal ucengu afransis i d-iskecmen iman-is deg yidurar n Ayer deg Nijer , deg 1916-17 . Ardekal ɣelluy-ines . Yerra Kawsen ɣer ugafa ; yettwaṭṭef yettwaxnaq seg yiserdasen iɣelnawen deg Murzuq , [[Libya]] .

== Tawacult ==
Ilul-d deg twacult n Yikazkazen n udrum n wuru atergi deg ( [[Idurar n Ayer|Yidurar n Ayer]] ) n wass-agi deg ugafa n [[Nnijer|Nijer]] , ur neẓri ara adeg swa swa . Gma-s Muxtaṛ Kudugu yella d aɣella wis sin deg akk tudert-is , yedder kan yiwen n useggas ardekal lmut-is , yemmut deg tnegluft mgal Tubu d Fula deg [[Taselṭanit n Damagram|tselṭanit n Damagram]] .

== Tagrawla mgal Fransa ==
 
Yella itekka ɣer ṭariqa tasnusit taṣufit tineslemt yugin anekcum afransis , yexdem aṭas n tneglufi,n mgal acengu deg [[Nnijer|Nijer]] d [[Ččad|Čad]] maca amur ameqqran deg-sent ur wwiḍent ara ɣer yiswi-nsent ; seg 1909 , yexser deg 1910 ihi yerra ɣer umalu n [[Sudan]] deg "Darfur" , syin yerra ɣer Fezzan ( deg unẓul n [[Libya]] , d agaz n tezmert n yisnusiyen ) Kawsen yemhel idermal isnusiyen war-ixxamen ( kra ur llin ara d itergiyen ) i yḍefren tasnusit .

Syin , deg 1914 tessawel ṭṭriqa tesnusit ɣer Lǧihad mgal ucengu afransis . Deg 1916 , bdann yiserdasen i yemhel Kawsen amennuɣ d unekcum ɣer kra n temdinin deg y[[idurar n Ayer]] . S lemɛawna n [[Taselṭanit n Agadiz|selṭan n Agadiz]] , zzin-as-d i temnaḍin i kecmen yirumyen deg yidurar n Ayer deg 17 [[Dujember|duǧember]] 1916 , gar-asent Ingall , Assudi d Awedras ayen i yettwasnen ass-agi s ugafa n [[Nnijer|Nijer]] , leḥqen ad ssufɣen acengu syinna ṭṭfen tamehla i kraḍ n wayyuren 

== Lexsara d lmut ==
Deg 03 meɣres 1917 kecmen yirumyen s umḍan meqqren n yiserdasen seg unẓul seg temdint n Zinder ɣer [[Agadiz]] ; uɣalen-d yiserdasen ɣer Tibesti , kecmen yifransisen d temdinin tiɣelnawin armi yeffeɣ seg [[Nnijer|Nijer]] yuweḍ ɣer Fezzan . Dinna ṭṭfent kra n yiserdasen iɣelnawen n Murzuq i ykerhen tasnusit , xenqen-t armi d lmut 

== Awal n taggara ==
Ass-a itergiyen iɣelnaẓriyen ttwalin Kawsen d asaḍ , isem-is yettunefk aṭas i yitergiyen . Mazal ccfawat n tegrawla , d tmenɣiwin id-yekkan ardekal-ines d timuddirin deg wallaɣen n yitergiyen , ttwalin tagrawla-agi d aḥric seg usaru meqqren n umennuɣ ilmend n tiwin n tlelli seg ucengu , kra nniḍen ttawlin asaru-agi ur yekfi ara imi mazal ibaduten iwakuden ur wwin ara tilelli deg [[Nnijer|Nijer]] d yinurag-is . 

Nezmer ad nessers tagrawla n Kawsen deg umezruy aɣezzfan n umennuɣ atergi mgal ccetlat n Sungay d Lhusa deg unẓul n uneẓruf ameqqran , ahat amennuɣ yebdan seg unekcum n umenkud n Sungay ɣer Agadiz deg 1500 AT , neɣ daɣen deg tarziwin timezzwura n yitergiyen ɣer unẓul n yidurar n Ayer seg tasus tis 11 ɣer tasut tis 13 AT . Kemlen yimennuɣen seg timunent , deg tegrawliwin titergiyin deg udrar n yifuɣas deg [[Mali]] 1963-64 , tidyanin n yiseggasen n 1990 deg [[Mali]] n [[Nnijer|Nijer]] , d tedyanin timaynutin yebdan deg tlemmast n yiseggasen n-2000 ( wali aɣewwiɣ wis sin n yitergiyen ) .
[[Taggayt:Tilalliyin n 1880]]
