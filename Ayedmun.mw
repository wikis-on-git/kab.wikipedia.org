'''Ayedmun''' (s tegrigit :  '''Aìδηµων''') yella d agrawliw amaziɣ n Muretanya , yedder deg tasut tamezzwarut n tlalit n Lmasiḥ , anamek n yisem-is win yetteṣren sser neɣ win iḥeṛṛen . Zik yella Ayedmun d akli ɣer [[Baṭlimus]] mmi-s n ugellid n [[Muretanya]] [[Yuba II]] d [[Kliyubatra Silini II|Kliyubatra Silini tis II]]  , iqreb mliḥ ɣer wul-is iḥemmel-it aṭas .

== Tameddurt ==
Mi yettwanɣa Baṭlimus ɣef ufus n umenkad arumani Kaliɣyula di taggara n useggas n 40 .  Akken ad yerr ttaṛ i bab-is yexdem tagrawla meqqren mgal tallit n yirumaniyen i yenɣan sidi-s deg tmurt-is . Tagrwla-agi tameqqrant tella deg yidurar n temnaḍt n Arrif deg tgelda n Muretanya di Lmerruk n wass-agi mgal Rum . Ciṭ kan seg yimezdaɣ n tgelda i yedduklen ɣer tama n Ayedmun , yiwet n tura deg Bubilis ( d Wilili ass-agi deg Umerruk ) belli imezdaɣ-is ddan d Rum . Imi ulac win ara ynebḍen urgan akk yiderman iɣelnawen ad argun s timunnent imi Kaliɣyula yenɣa-t ɛemmi-s Klud .

Di taggara tagelda n Uyeddmun teɣli texser ur neẓri ara d acu i t-yuɣen syinna imi amezruy ur d-yuwi lexbaṛ.
