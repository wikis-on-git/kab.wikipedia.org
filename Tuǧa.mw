'''Tuǧa''' neɣ '''Toudja''' d yiwet n temdint d tamecṭuḥt tuzga-d deg twilayt n [[Bgayet]], zedɣen-tt azal n 10.000 yimezdaɣen. Tamdint-agi tuzga-d deg wemkan ɛlayen (Adrar n Waɣbalu, 1317 M), maca teqreb ɣer lebḥeṛ am wakk-n teqreb ɣer Leqṣ̣er akk d Bgayet. Imezdaɣen n Tuǧa (Ittuǧen) ttmeslayen yiwet n teqbaylit yettemcabin ɣer tin n Wayt Leqṣ̣er (deg ccerq) akk d Wayt Ksila (deg lɣerb), yernu ufiɣ-d deg teqbaylit-nsen aṭas aṭas n wawalen ur nessin ara deg tuddar-nneɣ n [[Tizi Wezzu]]. 
 
Isem n Tuǧa ad yili yekka-d seg wawal tuga. Tuga d leḥcic ay d-imeɣɣin deg lqaɛa, tetten-t lmal . Qqaren-as yiwen n wanzi : yufa weɣyul amrar, yufa wemger tuga. Dɣa nezmer ad as-neqqar tuga i leḥcic. D acu kan, ma tṣ̣eḥḥa tmuɣli-yinu deg way-n yerzan isem n temdint-agi, nezmer ad nxemmem dakk-in tuǧa ad yili d talɣa  taznatit n tuga. Akk-n d-nenna yagi, tintalyin tiznatiyin (am tcawit d temẓabit) ttbeddilen deg-sent kra yimesliyen (leṣ̣wat), dɣa [g] n teqbaylit yettuɣal d [j] deg tentalyin tiznatiyin, u nezmer ad nxemmem dakk-n yettuɣal d [ǧ] deg kra n tegnatin. Dɣa yezmer lḥal ad yili yisem n Tuǧa yekka-d seg kra n tentala taznatit taqdimt ay iɛeddan ɣef Tmurt n Leqbayel. 
 
Yuɣ lḥal, ɣas ma yella taqbaylit maci d tantala taznatit, maca nezmer ad naf deg-s kra n wawalen ay s-d-yekkan seg tmaziɣt taznatit. ɣef umedya, "iccer", "ticcert" akk d "yiccew" kkan-d meṛṛa seg tmaziɣt taznatit. D acu kan, icebba-yi Ṛebbi dakk-n yewɛɛeṛ ad nẓer melmi ay d-kecmen wawalen-agi ɣer teqbaylit. Tiqbilin tiznatiyin llant, deg laṣ̣el-nsent, d tiqbilin n yimeksawen ay yebdan la ttinigent deg tgara n tallit n Ṛṛuman seg Tunes ɣer lɣerb n Tmazɣa. Tagelda tamaziɣt tamezwarut deg tallit n Lislam d Iznatiyen ay tt-id-yesbedden deg tama n Taheṛt, yernu Imẓubay n Tɣerdayt d arraw n Yeznatiyen-agi. Deg Tallit Talemmast, tiqbilin tiznatiyin n lɣerb n Tmazɣa llant la ttnaɣent d teqbilin timaziɣin n ccerq, ladɣa deg tallit n uwanak (ddewla) n Yiḥemmadiyen. 
 
Mebla ccek, aṭas n Yeznatiyen ay iɛeddan ɣef [[Tamurt n leqbayel|Tmurt n Leqbayel]] u ǧǧan-d deg-s lateṛ deg tutlayt. Ahat isem n Tuǧa d later niḍen ay d-ǧǧan Yeznatiyen deg wakal n Tmurt n Leqbayel.

==A mezruy==

==Ta rakalt==

==Tudrin==

*Acelluf
*Tala Hiba
*Ccerfa 
*Tiwririn 
*At Ixlef
*Ibelḥaǧen
*Ssuq Lǧemɛa
*Iɣil N Saɛid
*Ixf Wulma
*Asumat 
*Tadrart 
*Tardem 
*Adɣes 
*Tala Umalu 
*Azwalen 
*At U Salaḥ 
*Tagemmunt 
*At Raḥmun
*Budawed 
*Bubecca 
*Yimlul 
*At Meɛzuza 
*At Aɛli

== Muqel Daɣen==

* [[Tiɣiwanin n Bgayet]]
* [[Tiɣiwanin n Tizi Uzzu]]

[[Taggayt:Tiɣiwanin n Tmurt n Leqbayel|Tuǧa]]

[[en:Toudja]]
[[fr:Toudja]]
[[vi:Toudja]]
