{{Infobox city}}

'''Tuǧa''' neɣ '''Toudja''' d yiwet n temdint d tamecṭuḥt, tezga-d deg twilayt n [[Bgayet]], zedɣen-tt azal n 10.000 n yimezdaɣ. Tamdint-a tezga-d deg umkan ɛlayen (Adrar n Weɣbalu, 1317 M) maca, teqreb ɣer lebḥeṛ am wakken teqreb ɣer Leqṣ̣er akked Bgayet. Imezdaɣ n Tuǧa (Ittuǧen) ttmeslayen yiwet n teqbaylit yettemcabin ɣer tin n Wayt Leqṣ̣er (deg ccerq) akked Wayt Ksila (deg lɣerb), yernu ufiɣ-d deg teqbaylit-nsen aṭas n wawalen ur nessin ara deg tuddar-nneɣ n [[Tizi Wezzu]]. 
 
Isem n Tuǧa ad yili yekka-d seg wawal tuga. Tuga d leḥcic ay d-imeɣɣin deg lqaɛa, tetten-t lmal. Qqaren-as yiwen n wanzi : yufa uɣyul amrar, yufa umger tuga. Dɣa nezmer ad as-neqqar tuga i leḥcic. D acu kan, ma tṣ̣eḥḥa tmuɣli-inu deg wayen yerzan isem n temdint-a, nezmer ad nxemmem dakken tuǧa ad yili d talɣa taznatit n tuga. Akken i d-nenna, tintalyin tiznatiyin (am tcawit d temẓabit) ttbeddilen deg-sent kra n yimesliyen (leṣ̣wat), dɣa [g] n teqbaylit yettuɣal d [j] deg tentalyin tiznatiyin, u nezmer ad nxemmem dakken yettuɣal d [ǧ] deg kra n tegnatin. Dɣa yezmer lḥal ad yili yisem n Tuǧa yekka-d seg kra n tentala taznatit taqdimt i iɛeddan ɣef Tmurt n Leqbayel. 
 
Yuɣ lḥal, ɣas ma yella taqbaylit mačči d tantala taznatit, maca nezmer ad naf deg-s kra n wawalen i as-d-yekkan seg tmaziɣt taznatit. ɣef umedya, "iccer", "ticcert" akk d "yiccew" kkan-d merra seg tmaziɣt taznatit. D acu kan, icebba-yi Ṛebbi dakken yewɛer ad nẓer melmi i d-kecmen wawalen-a ɣer teqbaylit. Tiqbilin tiznatiyin llant, deg lasel-nsent, d tiqbilin n yimeksawen ay yebdan la ttinigent deg tagara n tallit n Rruman seg Tunes ɣer lɣerb n Tmazɣa. Tagelda tamaziɣt tamezwarut deg tallit n Lislam d Iznatiyen ay tt-id-yesbedden deg tama n Taheṛt, yernu Imẓubay n Tɣerdayt d arraw n Yiznatiyen-a. Deg Tallit Talemmast, tiqbilin tiznatiyin n lɣerb n Tmazɣa llant la ttnaɣent d teqbilin timaziɣin n ccerq, ladɣa deg tallit n uwanak (ddewla) n Yiḥemmadiyen. 
 
Mebla ccek, aṭas n Yiznatiyen i iɛeddan ɣef [[Tamurt n leqbayel|Tmurt n Leqbayel]] u ǧǧan-d deg-s lateṛ deg tutlayt. Ahat isem n Tuǧa d later-nniḍen ay d-ǧǧan Yiznatiyen deg wakal n Tmurt n Leqbayel.

==Tarakalt==

{{Tiɣiwanin tinaragin
|élision     = 
|Taɣiwant    = Tuǧa
|Agafa       = [[Ilel agrakal]]
|Agafa-Agmuḍ =  
|Agmuḍ       = [[Bgayet]]
|Anẓul-Agmuḍ = [[Asif n Ɣir]] 
|Anẓul       = [[Leqṣer]]
|Anẓul-Amalu = 
|Amalu       = [[Iqsilen]]
|Agafa-Amalu = 
}}

==Tudrin==

{{début de colonnes|taille=10}}
*Acluf
*Adɣes 
*[[Asumat]] 
*Asun
*At Ismaɛil
*At Ixlef
*At Mesɛud
*At Meɛzuza
*At Reḥmun
*At Uṣalaḥ 
*At Yusef
*At Ɛmar
*At Ɛli 1
*At Ɛli 2
*[[Azwalen]]
*Bubecca 
*Buberka
*[[Budawed]]
*[[Buḥatem]]
*Ccerfa 
*[[Ddas]]
*[[Ibarisen]]
*Ibelḥaǧen
*Ibeɛɛucen
*[[Icc n Tgemmunt]]
*Iheggaren
*Ifran
*[[Isbixen]]
*Ixeṭṭaben
*Ixf Ulma
*Iɣil Muyen
*Iɣil n Sɛid
*Iɣil Ɛlahem
*Iḥamiyen
*Lmaɛerbi
*Suq Lǧemɛa
*Tadrart 
*[[Tagemmunt Xelfa]]
*Tala Hiba
*[[Tala n Buḥi]]
*[[Tala Umalu]]  
*[[Tardam]] 
*[[Taɣzuyt n At Ɛetman]]
*[[Taɣzuyt n Ddas]]
*Timanitin
*[[Timerjin]]
*[[Timri Lleḥsen]]
*[[Timri n tgarfa]]
*Tiwririn
*[[Tiɣremt]]
*[[Tiɣẓert]]
*Tiḥnayin 
*Yimlul
*[[Zizlum]]
*[[Ɛṭella]]
{{fin de colonnes}}

== Muqel Daɣen==

* [[Tiɣiwanin n twilayt n Bgayet]]
* [[Tiɣiwanin n twilayt n Tizi Uzzu]]

{{Tawilayt n Bgayet}}
{{DEFAULTSORT:Tiɣiwanin n twilayt n Bgayet}}
[[Taggayt:Tiɣiwanin n Tmurt n Leqbayel|Tuǧa]]
