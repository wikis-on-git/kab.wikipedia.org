{{Infobox biography}}
'''Muḥend Saɛid Fellag''' d anazur urasan (humoriste) aqbayli, d amyaru, d ameskar umezgun n urasan d teḍṣa. Daɣen Muḥend Saɛid Fellag yetturar deg isura. Ilul deg 1950 di [[Azefun]], i d-yefkan aṭas inazuren n tazuri nniden, i cban: Ḥaǧ Lɛenqa, Rwiced, Iftisen, Buǧma Lɛenqis, Ḥnifa, Ḥsisen, Muḥamed d Saɛid Ḥilmi, atg. Baba-s yennuɣ di lɛesker n [[Fransa]] di tallit n trad umadal wis II. Yemma-s tella d yiwet iḥemmlen ad teḍs, ahat yeffeɣ-d ar ɣur-s.


== Tameddurt n Muḥend Saɛid Fellag ==
Asmi yesɛa 8 isegwasen d uzgen, yekcem ar [[Dzayer]] tamanaɣt akked yiwen n gma-s. Ɣef 9 n yisegwasen di lɛemr-is yekcem aɣarbaz amezwaru di ''[[Ccraga]]''. Di 1968, yekcem s aɣerbaz umezgun di Lezzayer tamanaɣt. Yella yeqqar aṭas imeskaren n tmura umalu, am Aristophane, Eschyle, Plaute, Euripide, ... ladɣa wid umezgun am: Jarry, Becket, Ionesco, atg. 

Deg 1978, iruḥ ar [[Fransa]] akked [[Kanada]] anda yexdem yal axeddim ur n sefuɣ s imal igerzen. Di 1985, yekcem ar tmurt-is iwakken ad yeqqim din i lebda di leḥsab-is imiren. Di 1986, isewǧed yiwet n tceqquft isemma-yas: "les aventures de Tchop". Imiren tiyaḍ tebɛent-d.

Deg 1990, Muḥend Saɛid Fellag yezweǧ asmi yesɛa 40 isegwasen, imi abrid n tazuri ur tsefka ara akud iwakken ad yili send.

Di cutumber (tzayur) 1993, yuɣal d anemhal umezgun n [[Bgayet]].

Di 1994, rebrab yexdem axeṣar di tmurt, asmi teṭṭerḍeq yiwet n lbumba anda yetturar yiwet n tceqquft, iǧan Muḥend Saɛid Fellag ad yinig ar tmurt n [[Tunes]]. Di 1995, yunag ar tmurt n Franṣa, din yuɣal isem-is mucaɛ nezzeh s tceqqufin ines n teḍṣa d urasan. Ticequfin i d-iḥekkun i ɣeblan n tmurt-is.

== Ticequfin n Muḥend Saɛid Fellag ==

* ''les aventures de Tchop'', 1986.
* ''Cocktail Khorotov'', 1989.
* ''SOS Labes'', 1990.
* ''Djurdjurassic Bled'', 1998.
* ''Le Bateau pour l'Australie'', 2001.
* ''La Casbah'', 2003, d tnazurt [[Biyuna]].
* ''Le Dernier chameau'', 2004. 
* ''Tous les Algériens sont des mécaniciens'', 2009.

== Idlisen d iḍrisen n Muḥend Saɛid Fellag ==

Ger idlisen d iḍrisen (livres et textes) i yura, d wi:

* ''Les Aventures de tchop'', 1965. [sa première pièce de théâtre]
* ''SOS Labes'' textes de scène.
* ''Cocktail Khorotov'' textes de scène.
* ''Le Balcon de Djamila'' textes de scène.
* ''Djurdjurassique bled'', 1999, textes de scène.
* ''Rue des petites daurades'', roman, 2001.
* ''C'est à Alger'', couverture de Slimane Ould Mohand, Editions JC Lattès, Paris, 2002.
* ''Comment réussir un bon petit couscous'', 2003.
* ''Le Dernier chameau'', et autres histoires, nouvelles, 2004.

== Isura anda yurar Muḥend Saɛid Fellag ==

'''Muḥend Saɛid Fellag''' yurar deg kra isura am :

* 1983 : Liberté, la nuit n Philippe Garrel : Mohand
* 1990 : De Hollywood à Tamanrasset n ''Muḥamed Zemuri
* 1998 : Le Gone du Chaɛba n Christophe Ruggia
* 2001 : Inch'Allah dimanche n Yamina Benguigui
* 2002 : Fleurs de sang de Myriam Mézières
* 2003 : Momo mambo n Layla Marrakci
* 2005 : Voisins, voisines de Malik Chibane : Malouf
* 2005 : Rue des figuiers Yasmina Tahiaoui (Téléfilm)
* 2006 : Michou d'Auber n Thomas Gilou

== Tamselyut ==

* [http://www.fellag.fr/ Fellag]

[[Taggayt:Taẓuri|Fellag]]
[[Taggayt:Tameddurt|Fellag]]
