[[Tugna:Bakuninfull.jpg|thumb|150px|Mixayel Aleksandrubicc Bakunin]]

'''Mixayel Aleksandrubicc Bakunin''' (s trusit Михаил Александрович Бакунин), imi qqaren tikwal Michel Bakounine, illul ass n 20 neɣ 30 di mayu 1814 di [[Primuxino]], di tmurt n [[Rrus]], imut ass amenzu di yulyu usseggass n 1876 di [[Bern]], tamurt n [[Sswis]] d afilusuf anerwaḍ (anar). Acḥal d asseggas d Pierre-Joseph Proudhon illa-d d tala-s n tikta.

Ass-mi idder di [[Mosku]] d [[Saint-Petersburg]] illa issuqul-d imarayen ilamniyen am [[Hegel]] d [[Fichte]] ar [[tarusit|trusit]]. Di 1842, yusa ar tmurt n [[Lalman]] u si imi iwweḍ imlal n ilmeẓyen inelmayen n tmurt n llalmen di [[Berlin]]. Syin, idda ar [[Fransa]] anda imlal d [[Proudhon]] d [[George Sand]] u issen-d daɣen imnejla n tmurt [[Polonya]].
Si Paris, iruḥ ar tmurt n Swiss anda izdaɣ kra iseggasen u anda ikki u igar tamawt ama s tiga am tikti d ṭaqa n imussuten inelmayen.

Ass-mi akka I illa izdeɣ di tmurt n Swiss, anabaḍ n tmurt-a ira a t-isqarqer ar tmurt-is, tamurt n Russ. Bakunin yugi. U tigin-a ines tessassa as-d tukwsa n wayen isɛa, ama d axxam ama d ayen nniḍen. Di 1848, di tuɣalin-ines ar [[Paris]], yura kra n wawalen d imsarɣiyen mgal tamurt n Rrus u dgha anect-a iwwi yas-d tufɣa si tmurt n Fransa, ittwaqerqer-d seg-s.

Amussu agrawliw n 1848 ifka yas abrid s wayes ikcem ar gar kra n trebbuɛa ifetlen arway d tektiwin ɣef tugdut. Ikki deg umennuɣ n Dresde n 1849 u dinna dɣa I ittwarez, “taɣdemt” teddem fell-as tamgart, u ittwarez “ar laxart”. Fkan-t, neɣ rran-t, s ifassen ttwaqnen, I udabu n tmurt n Rrus, win izemmemen fell-as tawwurt n tazult u I t-yuznen, kra issegwassen s yin, ar lka n usemmar n [[Siberya]] deg useggas n 1855.

Deg useggas n 1861, deg yiwen n ttriḥ i s-fkan I kra n wussan irwel ar tmurt n [[Japon]], d Iwunak Idduklen u tagara ar tmurt n [[Lingliz]]. S yin idder akw tudart-is di [[Turuft]], ladɣa di tmurt n Sswis. Di 1869 issali yiwet n tdukli tasertant: Tadukli Tanemlayt n Tugdut. Maca ugin as I tdukli agi ines anekcum ar tmenzut n Tagraɣlant Inemahalen (Internationale des travailleurs), nnan as tadukli inek ulac deg-s tirrebbuɛa tigraɣlayin. Dɣa assegwass nni, tebḍa Tdukli ya u wid illan ttekkin akw deg-s ddan ar Tagraɣlant Inemahalen iman nsen, myal yiwen ansi I ikka.

Di 1870 isseker-d ahetrwel d ummennuɣ di [[Lyon]], maca ur issaweḍ sani n kra. Maca xas ilul-d din immut din umenniɣ-a, izga, kra iseggasen s yin, d amedya di Tɣiwant n Paris. [[Karl Marx]] d [[Friedrich Engles]] ufan as anamek diɣen: tasnaraft n tigellel.

Deg useggas n 1872 Bakunin essufɣen-t seg ukabar amarksiẓri di temlilit n la [[Haye]] imi imgaraden di tamuɣli netta d Marx. Marx inna ilaq uwanek anemlay ar isseddun timsal ar tuksa uwanek s wadda, ma d Bakunin ur iwala ara I wacu awanek akken ad tili tuksa ...uwanek-a.

Xas akken Bakunin, si zik, ittwali di Marx tigzi ɣef sin iḍaren, maca yufa-t tikwal ittzuxu u imiren id-inna d akken abrid n Marks ar Tesnaraft ar yawwi wid iddan deg-s u ma s yis-s urǧin ad tili tegrawla tanemlayt.
Bakunin iceḍ daɣen imi iwwet di Marks ɣef iẓuran-is udayen u Marks inna daɣen ɣef Bakunin belli ittargu deg iḍ deg ass u ɣef anect-a Bakunin inna-d : d tidett!

Iffeɣ Bakunin seg wannar umennuɣ di Luganu deg useggas n 1873 u immut di Bern ass n 1 di yunyu 1876. Issal-id u eǧǧa-d amussu agraɣlan awernaẓri.
Tawernatt macci kan d arway, di tazwara d ameggel n tikta, d amennuɣ ɣef izerfan, d tugin n tesnaraft uwanak ɣef wudem n tugdut.

Asirem d tektiwin n Bakunin fɣent-ed deg udlis-is Ilu d Uwanek. Fell-as netta tura Madeleine Grawitz Bakunin di teẓririgin Calamin-Levy 2000.

== Tamselyut ==
* [http://www.imyura.net Sɣur Mack A.U.]

[[Taggayt:Tameddurt|Bakunin]]
[[Taggayt:Tafelsuft|Bakunin]]

[[an:Mikhail Bakunin]]
[[ar:ميخائيل باكونين]]
[[ast:Bakunin]]
[[be:Міхаіл Аляксандравіч Бакунін]]
[[bg:Михаил Бакунин]]
[[br:Mic'hail Bakounin]]
[[ca:Mikhaïl Bakunin]]
[[cs:Michail Alexandrovič Bakunin]]
[[da:Mikhail Bakunin]]
[[de:Michail Alexandrowitsch Bakunin]]
[[el:Μιχαήλ Μπακούνιν]]
[[en:Mikhail Bakunin]]
[[eo:Miĥail Bakunin]]
[[es:Mijaíl Bakunin]]
[[et:Mihhail Bakunin]]
[[eu:Mikhail Bakunin]]
[[fa:میخائیل باکونین]]
[[fi:Mihail Bakunin]]
[[fr:Mikhaïl Bakounine]]
[[gd:Mikhail Bakunin]]
[[gl:Mikhail Bakunin]]
[[he:מיכאיל באקונין]]
[[hr:Mihail Bakunjin]]
[[hu:Mihail Alekszandrovics Bakunyin]]
[[id:Mikhail Bakunin]]
[[io:Mihail Bakunin]]
[[it:Michail Bakunin]]
[[ja:ミハイル・バクーニン]]
[[ka:მიხეილ ბაკუნინი]]
[[ko:미하일 바쿠닌]]
[[la:Michael Bakunin]]
[[lt:Michailas Bakuninas]]
[[mk:Михаил Бакунин]]
[[ml:മൈക്കൽ അലക്സാണ്ട്രോവിച്ച് ബക്കുനിൻ]]
[[ne:मिखाइल बाकुनिन]]
[[nl:Michail Bakoenin]]
[[nn:Mikhail Bakunin]]
[[no:Mikhail Bakunin]]
[[pl:Michaił Bakunin]]
[[pt:Mikhail Bakunin]]
[[ro:Mihail Bakunin]]
[[ru:Бакунин, Михаил Александрович]]
[[sc:Mikhail Bakunin]]
[[sh:Mihail Bakunjin]]
[[simple:Mikhail Bakunin]]
[[sk:Michail Alexandrovič Bakunin]]
[[sl:Mihail Bakunin]]
[[sq:Michail Bakunin]]
[[sr:Михаил Бакуњин]]
[[sv:Michail Bakunin]]
[[ta:மிகையில் பக்கூன்]]
[[th:มีฮาอิล บาคูนิน]]
[[tr:Mihail Bakunin]]
[[uk:Бакунін Михайло Олександрович]]
[[yo:Mikhail Bakunin]]
[[zh:米哈伊尔·巴枯宁]]
[[zh-min-nan:Michail Aleksandrovič Bakunin]]
