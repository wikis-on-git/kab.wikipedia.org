<div style="font-family:Arial Unicode MS, Tahoma">
'''Kker a mmi-s umaziɣ!''' d imseɣret n yimaziɣen, yura-t [[Muḥand Yidir At Amran]], mi yella  di lɛemr-is 24 isseggasen (1948) deg-ɣerbaz Ben Aknoun ([[Dzayer|Ldzayer]]).

:kker a mmi-s umaziɣ !
:Iṭij nneɣ yuli-d, 
:Aṭas ayag' ur -t-zriɣ,
:A gma nnuba nneɣ tezzi-d.

:Azzel in-as i Masinisa :
:Tamurt-is tuki-d ass a,
:Win ur nebɣa ad iqeddem,
:Argaz seg-neɣ yif izem.

:In-as, in-as i-Yugurta :
:Arraw-is ur-t-ttunn ara,
:Ttar ines d-a-t-id-rren,
:Isem-is a-t-id-sekfken.

:I Lkahina Icawiyen
:A tin is ddan irgazen
:In-as ddin i ɣ-d-ǧǧa
:Di laɛmer ur-ten-tett'ara.

:S umeslay nneɣ a nili,
:Azekka ad yif idelli,
:Tamaziɣt ad tgemmu ad ternu,
:D asalas bwemteddu.

:Seg durar durar id tekka tiɣri,
:S amennuɣ nebda tikli,
:Tura,tur'ulac akukru,
:A nerrez wala a neknu.

:Tamurt Lezzayer ɛzizen
:Fell-am a nefk idammen,
:Igenni-m yeffeɣ-it usigna
:Itij-im d lhuriya.

:A lbaz n tiggureg yufgen,
:Siwd slam i watmaten,
:Si terga Zeggwaɣt ar Siwa,
:D-asif idammen a tarwa.

[[Category:Taẓuri]]
</div>
