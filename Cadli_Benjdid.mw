{{Infobox biography}}
'''Cadli Benjdid''' yella d aselway n Tegdut n [[Dzayer]] seg [[7 furar]] [[1979]] almi [[11 yennayer]] [[1992]]. Ilul deg [[Sebɛa]] (Tadayra n [[Butelja]], [[Ṭṭerf|Ṭṭaṛef]]) ass n [[14 ibrir]] [[1929]] yemmut ass n 6 tuber 2012 deg sbiṭaṛ n [[Asaka n Qsenṭina|Usaka n Qsenṭina]] ([[Dzayer (tamanaɣt)|Dzayer Tamaneɣt]]).

Di lweqt n ṭṭrad mgal [[Fransa]] yekcem deg ALN. Akked usarug n dzayer yuɣal ad yexdem g lɛesker. Asmi yemmut [[Hewwari Bumedyen]], Cadli yella d yiwen amdan i yesɛan legrad ameqqeran akk: Colonel. Lɛesker deg lweqt-nni bɣan amdan am netta deg wemkan n [[Hewwari Bumedyen|Bumedyen]].

Cadli yebɣa ad yeffeɣ seg [[Tanemla]] (socialisme) axaṭer dzayer texser aṭas idrimen, meɛna azal n lpitrul iṣubb aṭas di lḥekm-is. Idzayriyen inṭarren (deg tazwara-nsen ilmaẓyen) ffɣen-d ɣer iberden ass n 5 tubar 1988 anida yekker umennuɣ ameqqran. Ayen i d-yeḍran ussan-nni yettwasen s Tubar 88 (Octobre 88). Ihi Cadli yexdem [[tamendawt]] (constitution) tamaynut, yeǧǧa akk ikabaren, seg-sen [[FFS]], [[RCD]], [[FIS]]. Cadli yebɣa ad yerbeḥ lvoṭ s ukabar ines (FLN) lameɛna idzayriyen voṭan [[FIS]].

[[Xaled Neẓẓar]], i yellan d [[aneɣlaf]] n lɛesker g lweqt-nni, yura g wedlis ines belli yanna-yas i Cadli "Ilaq-ak ad teǧǧeḍ amkan-ik akken ad neḥbes lvoṭ". Cadli yeqbel ayen yenna-yas-d Nezzar. Akabar n FIS ur yeqbil ara, bdan rrebrab mgal lɛesker u yebda ṭrad gar-asen. 

Ɣer taggara n tudert-is, Cadli yettili d tmeṭṭut-is deg [[Wehran]].

[[Taggayt:Tasertit]]
[[Taggayt:Iselwayen n Dzayer]]
