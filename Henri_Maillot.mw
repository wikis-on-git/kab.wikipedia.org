{{infobox biography}}
'''Henri Francois Maillot''' (ilul deg 1928 deg temdint n [[Dzayer Tamanaɣt|Dzayer]], yemmut deg 1956 deg tama n [[Lkarimeyya]], [[Cclef]]), d ameɣnas asduklan (communiste) afrensis (seg yiḍarren iberkanen ay ilulen deg [[Dzayer]]) yerna yettekka deg [[Tagrawla n Dzayer|Tegrawla n Ldzayer]]. 

==Imenɣi af uzarug n Lezzayer==

Deg 1956, Maillot yella d aserdas afrensis yerna yesserwel akamyun n yemrigen (leslaḥat) i yemjuhad ay yellan ttnaɣen i uzarug (indépendance) n tmurt Ldzayer. Maillot yella d amaru amatu n [[Tadukli Yilemẓiyen Imegdayen Idzayriyen|Tdukli Yilemẓiyen Imegdayen Idzayriyen]] (Union de la Jeunesse Démocratique Algérienne) ay yellan d tagrawt tasduklant, yerna yella iqeddec d amessiḍan (comptable) deg weɣmis azelmaḍ n [[Alger Républicain]] (aydeg ttekkan ula d Idzayriyen). Maillot yella daɣen yessawal s yisem n Ldzayer deg temliliyin n yilemẓiyen ay d-yellan deg tallit-nni deg [[Prag]] akked [[Warsu]]. 
Asmi ay yella deg yiserdasen ifrensisen, Maillot yettuwekkel (deg 4 [[Yebrir]] [[1956]]) ad yawey yiwen ikamyunen iserdasiyen seg [[Tamelyant|Tmelyant]] (deg twilayt n [[Ɛin Ddefla|Tiṭ Ulili]], ass-a) ɣer temdint n Lezzayer. Mi ḥebsen deg yiwen n wemkan akken ad sgunfun deg-s yiserdasen, Maillot yumer anehhar n ukamyun-nni ay d-ibubben imrigen akken ad yeqleɛ, sakkin ddan ɣer teẓgi n [[Baynam]] (deg utaram n temdint n Ldzayer), anda ay d-usan yemjuhad ay yuwyen imrigen-nni. Sdeffir tedyant-a, aɣmis asduklan n Liberté (ay yellan itteffeɣ-d s tuffra), iga ifadden i medden akken ad ɛawnen [[Tagrawla Tadzayrit]] s yemrigen i wakken ad tawey Ldzayer azarug-nnes (indépendance). 

==Tamettant==

Axxam n ccreɛ afrensis icureɛ Maillot (s uɣabi) yerna yeḥkem-as s tmettant deg wass n 22 [[Mayyu]] [[1956]]. Deg 5 [[Yunyu]] 1956, iɣallen ifrensisen mmɣen ɣef yiwet n tegrawt n yemjuhad deg tama n ''Lamartine'' ([[Lkarimeyya]] (deg twilayt n [[Cclef]]), dɣa nɣan sa (sebɛa) seg-sen, gar-asen sin n yiḍarren iberkanen (Ifrensisen n Ldzayer): yiwen seg-sen d Maillot, ma d wayeḍ d [[Maurice Laban]], yiwen seg yimeɣnasen ay yettekkan deg ussebded n Ukabar Asduklan Adzayri. Henri Maillot rran-as tajmilt deg Ldzayer imi ay fkan isem-nnes i yiwen n wesbiṭar deg [[Bab Lwad]] (tamdint n Ldzayer). Deg 2002, gan-as daɣen timenzit (stèle) deg Ldzayer.

[[Category:Tameddurt]]
