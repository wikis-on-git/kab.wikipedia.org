{{Infobox country}}
'''Tasmanya''' d yiwet n tegzirt talemmast, tuzga-d deg wenẓul agmuḍan (sud-est) n [[Usṭralya]]. 

Tasmanya d yiwet n tegzirt ay yugaren kan s cwiṭṭ Virginia Taɣerbit [di [[Marikan]], imi Tasmanya tesɛa 67.000 km2] yernu tebɛed 240 km ɣef yiri n lebḥer n wenẓul agmuḍan (sud-est) n Usṭralya. Imezdaɣen ineṣliyen n tegzirt-a d iberkanen ay d-yusan ɣer din asmi ay d-mazal Tasmanya yeqqen-itt wakal akk d Ustralya, meḥsub werɛad tuɣal d tigzirt.

Iberkanen ineṣliyen n Tasmanya llan sɛan acebbub akerčeččay yernu llan deg-sen wid yesɛan aglim d aberkan d wid yesɛan aglim d aqehwi imalen ɣer tezweɣ. Llan d iwezlanen ciṭṭaḥ yernu d ikenderracen (sɛan ciṭṭ n tassemt di tfekka, wwin-d iman-nsen). D nitni ay d imezdaɣen imenza akk n Tasmanya, yernu ma cwiṭ, sɛan 35000 n yiseggasen aya! kka seg wasmi ay bdan yimezwura-nsen a d-wwḍen ɣer din. Asmi iɛedda zzman, yuli lebḥer yernu iɣumm tiqenṭert-nni n wakal ay yeqqnen Tasmanya ɣer Ustralya, dɣa seg yimir-n ay qqimen yimezdaɣen n Tasmanya ttwaɛezlen ɣef wemḍal azal n 10.000 n yiseggasen, yernu werǧin yelli wegdud ay yeddren i yiman-is anect-agi akk deg umezruy n yemdanen.

== Tamselyut ==
* [http://www.mondeberbere.com/tabrat/trabat11.htm] Tasuqilt sɣur Omar MOUFFOK d Belqasem CHELOUCHE.

[[Taggayt:Timura]][[Category:Tigzirin]][[Category:Usṭralya]]
