'''Dasin Welt ihma''' ( s [[Tifinaɣ]] ⴷⴰⵙⵉⵏ ⵡⴻⵍⵜ ⵉⵀⵎⴰ) '''( 1873 – 1933 t)'''  d tageldunt [[Itargiyen|tatergit]] , d wetma-s n umnukal ''Axmuk aq Ihma'' d nanna-s n [[Amnukal|umnukal]] ''Axmuk Bay'' d [[Amnukal|umnukal]] ''Musa Laxmuk'' d yelli-s n nanna-s n umnukal yettwasnen ''[[Musa aq amasten]]'' . Yemma-s n nna '''''Tihet welt Hedyuwi''''' , ulsen-d fella-s [[Imuhaɣ|yitergiyen]] d [[Fransa|yirumyen]] tamacahut-is . 

== Tudert ==
[[Tugna:Imzad (Toeareg Djanet Algerije ca. 2005) MiM 29-01-2019.jpg|vignette|Imzad n yitergiyen ]]
Dasin welt Ihma ( Dasin yelli-s n Ihma ) qqaren-as daɣen welt Aṭbel ( anamek-is yelli-s n ugedun ) qqaren-as daɣen tageldunt m yisefra tlul deg tmurt n [[Imuhaɣ|yitergiyen]] deg useggas n 1873 , deg [[Ahaggar|Uhaggar]] tella seg yiwet n twacult tesɛa ccan d ameqqren gar [[Imuhaɣ|yimucaɣ]] , telmed tiyita ɣef Imzad , tessen ad texdem kra n yisefra win i as-yeslan yeqqim d ameḥbus gar wawalen-is ur yezmir ad yettu isefra-ines , ttwasnen yisefra-ines gar yimucaɣ akken ttwasnn yisefra n [[Si Muḥend u Mḥend|Si Muḥend U Mḥend]] deg [[Tamurt n Leqbayel|tmurt n Leqbayel]] , nnan-d fella-s d tafulkayt tewwi-d zzin-is seg yemma-s Tihit welt Heyudwi . Yura-d fella-s ugerram De Fuku , yessuqel-d kra seg yisefra-s ɣer tefransist , ula d nettat tenna fella-s ass mi yemmut " ''Sḥassfeɣ imi ad yeggri yiwen n urgaz yelhan am umrabeḍ ( tebɣa ad ini De fuku ) deg tmest'' " imi tɣil ad yuɣal ad yekcem deg [[Tineslemt|tneslemt]] send lmut-is . Uqbel ad tecnu ɣef imzad-ine tetteffer i 03 n wussan syin ad suffeɣ isefra-s ɣef ( tayri , tudert ...)  

=== Tazɣent n zzwaǧ-ines ===
Xeḍben-d akk ilmeẓyen n Uhaggar win yettwasnen d Musa aq amasten ( uqbel ad yuɣal d amnukal ) , tezweǧ d yiwen n yilemẓi ur yesɛi adrim i sɛan maca yesɛa aẓar-is yelha maca mačči am winna n Musa qqaren-as Aflan aq Alemti ( kra nnan-d aq Dua ) ; rfan akk yilmeẓyen n Aheggar imi Dasin tucbiḥt textar yiwen s ddaw-atsen deg wazal d udrim , ihi nnan-d belli yal alɣem ara yeffɣen i usfuggel n tmeɣra-agi ad yemmzel , zlan alɣem n Aflan maca di taggara qeblen s zzwaǧ-agi imi ulac awal s nnig n win n Dasin uggaden ad ten-id-awi deg yisefra-s s yimzad-is , imiren qeblen akk s wayen yextar wul-is . Turew-d Dasin seg Aflan yiwen n uqcic yettwanen nezzeh gar [[Imuhaɣ|yimuhaɣ]] isem-is ''Musa aq Aflan'' .

== Dasin d yimzad-is ==
Mi temmut Dasin deg useggas n 1933 , tella mazal-itt tekkat Imzad ; tenna fella-s : ''Imzad d gma ur d-uriw yemma'' .
