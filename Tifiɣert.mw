{{Automatic taxobox}}
'''Tifiɣert''' ([[assaɣ ussnan]]: '''Athene noctua''') d [[talmest]] n [[agṭiṭ|yigṭaṭ]] yeṭṭafaren [[tawacult (tasnudert)|tawacult]] n [[tiwukdtin]] ([[tawukt]] d [[bururu]]), tiddi-ines d tagezlant yakk d tmeẓrit tanzellayt.

== Aglam ==
Aqerru n tfiɣert d imezzi. Iqejjaren-is ɣezzif-it. Ini n [[tawtemt|tewtemt]] d [[azunɣid]] imal ɣer [[aras|waras]] ma d imuren ifellayen deg-sen azagen d imellalen ma d allen-is d tiwraɣin. [[Aqamum|aqamum-is]] d awraɣ adnanes, ma d yiṭarren-is ččuren d afriwen iwraɣen yakk d imellalen. Tiddi-ines tga ger n 21-23 cm akken i yulac imgaraden deg talɣa ger n [[awtem|uwtem]] d tewtemt.<ref name="ReferenceA"/>

== Amyaraw ==
Tasemhuyt n [[amyaraw|umyaraw]] tessentay (tbeddu) seh wayyur n fuṛaṛ. Dɣa assaɣ gar n tyuga n tfiɣert yettili d tin iddusin (ijehden) anda i yettkemmil alamma yemmut yiwen deg-sen. Yettili-d tuska n wegdef (lebni n lɛecc) gar n yiẓra neɣ s ddar n wakal neɣ ula deg tkeryas yettwaɣen anda i tessrusay tewtemt ger n 3-6 n tmellalin sin akin ad [[azdal|tezdel]] fell-asent azal n 28-33 n wussan. Ma d awtem yettawid učči i tewtemt s teɣzi n tallit n wezdal alamma frurxen-d yifrax sin akin ad myallen deg usečči-nsen. Ifrax-a ttawaṭent i waddar n uferfer d waffag mi ara wwṭen ɣer 30 neɣ 35 n wussan deg waddar-nsen.

== Awliwel n uqerru ==

== Ẓeṛ daɣen ==
* [[Tiwukin]] 

[[Taggayt:Iɣersiwen]]
[[Taggayt:Igṭaṭ]]
[[Taggayt:Tiwukdtin]]
