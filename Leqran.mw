[[Tugna:Opened Qur'an.jpg|right|200px|thumb|Leqran]]

Awal n '''Leqran''' yekka-d si tutlayt [[taɛrabt]] ('''القرآن'''), anamek-ins ''taɣuri''. D [[adlis]] (taktabt) uɣris (iqedsen) n [[Ajjed|wajjed]] (ajjed=ddin) n Tineslemt [[Lislam]]. Ɣur yemselmen, leqran d awal n [[Yakuc]] (Rebbi). Leqran yella d adlis amezwaru s tutlayt taɛrabt. Di lislam llan idlisen nniḍen uɣrisen, am : [[Tawraṭ]] n wasar [[Musa]], [[Zabuṛ]] n wasar [[Dawud]], [[Inǧil]] s wasar [[Ɛisa]], akw d tira n w-asar [[Brahim]]. 

Ɣur yenselmen Leqran i yesemlalen awalen n Yakuc i d-iṣaweḍ i talsa isar (nbi) [[Muḥemmed]] ('''محمد''') s yeḥricen sɣur anejlus [[ǧibril]] s webrid n tatlayt (oral). Anecta yakw i d-rad di 23 isegasen. Llan wiyad qqaren-as daɣen ''Lkitab'' (adlis), neɣ Ddikr (asektu : rappel). Lislam am [[tmasiḥit]] i ttwaḥseb n ajjed ameɣradan (universel). Inna [[Ibn Xaldun]] : « ''Leqran d ameslay n Yakuc, yettwars-ed ar wisar Muḥamed u yura deg isebtaren n wedlis'' ». 

== Aglam n Leqran ==
{{Islam}}
[[Tugna:FirstSurahKoran.jpg|left|150px|thumb|Tira tatrart n Leqran.]]

Leqran ibḍa af 114 ixfawen. Sesmelen s unnusru af tesɣunt n tuɣzi n sent anagar tamezwarut i g-ttuseman: Taneldit neɣ Tullya (Lfattiḥa). Ixfawen bḍan ayen umi qqaren ''el-ayat'', s teqbaylit ''anzaten'' (tiṣurtin : preuves). Dɣa i s-yin i d yekka w-awal [[Ayatulah]]. Llan 6219 n inzaten (tṣurtin).

== Amezruy n tira n Leqran ==
[[Tugna:LeqranIX-.jpg|right|300px|thumb|Leqran di talit n tasutin (siècles) IX-X.]]

Deg akud n wisar Muḥamed, ḥekkun-d belli inzaten n Leqran llan ttwarun di yal tɣawsa n yimiren : tiferkiwin n tazdayt, iɣsan lqayen n ileɣwman, igelman, iẓra, atg. Imdanen yumnen s Yakuc, llan lemden-ten deg ulawen-nsen, ama s iḥricen neɣ aken s ummid-is (s lekmal-is). Mi yemmut wisar Muḥamed, wid yellan cfun i yinzaten aken ma llan, ur d-qimen ara s waṭas. Dɣa tusa-d tikti useggrew neɣ usemlili-nsent, lamaɛna ilad umgarad neɣ anka (divergence) af wamek ad yili anecta ger imezdaɣ n tallit-nni di [[Mekka]]. Aṭas umgarad yella-d af tasunḍa tasnimirant (ordre chronologique) n twafɣa n yenzaten. Ti tagara imeqq°ranen frantt i waken asemlili n inzaten ad yilli si tṣurett tamuqwrant ar tmecṭuḥ anagar tamezwaru ilaq ad tili, tin isɛan isem Tallya, neɣ Lfattiḥa, am waken d tazwert n Leqran. Anecta msefhamen fell-as taqa imḍebren, ɣas aken llan kra ffɣen-t mgal n turda (ṛṛay) aki, imi ɣursen d tawafɣa mgal n asnimiran aken i t-yebɣa Yakuc. 
 
Mgal ixf Amellay (Erraḥman), yakw ixfawen n Leqran nniḍen beddunt tawinest aki : ''Bism Allah Erraḥman Erraḥim'', neɣ s [[Tamaziɣt|Tmaziɣt]] : « S yisem n Yakuc Amellay Amnahaɣ ». Leqran ibḍa af sin iḥricen imeqq°ranen : inzanen i d-yeffɣen di tɣiwant Mekka, d wid i d-yeffɣen di tɣiwant [[Madina]]. Inzanen n Mekka, d timecṭah, ffɣent-ed uqbel Inig (Hiǧra) n wisar Muḥammed si Mekka ar Madina. Ma d tidak n Madina, d timeqqranin, ffɣent-ed mbeɛd Inig-is.

== Asuqel n Leqran ar tazwawt, ar tamaziɣt ==
=== Ibarɣawaten ===
Tisuqeltin (tasuqelt:traduction) n Leqran ar [[taqbaylit]], wala ar tutlayin nniden n tmaziɣt, ibda-d si tallit-nni n tgelda n [[Barɣwata]]. Tagelda-yaki tuɣ azar di tama n Tamesna (tura d taɣiwant n [[Rabaṭ]] n tmurt n [[Maruk]]). Win id isbed-en tagelda aki d [[Saleḥ At Tarif]], d yuday n Maruk i ikecmen ar tneslemt. Tigelda i yellan imiren, am [[Idrisiyen]], [[At Zirid]], [[Imrabṭen]], [[Imewḥiden]], ḥesben Ibarɣawaten d imeslab, imi llan seqdacen yiwen n Islam imgarad af win i llan anda nniḍen, ladɣa di tmura n waɛraben deg usamar.

Qqaren, Ibarɣawaten iṭef-en si tidmi VII ar tidmi XI, sɛan Leqran-nsen i yuran s Tmaziɣt, t-zalan sin iberdan deg wass, uzzumu n Remḍan nsen wezzil yal ass. Daɣen qqaren sɛan yiwen n wisar (nbi) d Amaziɣ, d Saleḥ At Tarif, u ɣur-sen d netta i d anegaru deg umaḍal, mačči d Muḥammed. Ilmend n waya ffɣen-t-ed tigelda nni id nudder, mgal Ibarɣawaten, u sekren trad mgal nsen, armi iɣlin deg ifassen n Imewḥiden deg usegwas 1149. Amek id yella waya : di tagara n tallit aki n Ibarɣawaten, yusa-d yiwen n Ṭaleb d Asufi (Tasnakta [[Tasufit]]) umi qaren [[Lmahdi Muḥamed At Tumert]], ilul ger 1079 d 1081, i yeɣra-n cwiṭ di tmurt n [[Andaluzi]], d netta i yefkan taɣiwant n Marakec i yImewḥiden. Asmi immut deg 1130, anelmad ines [[Abdelmumin]], i yemlal di [[Bgayet]] tazwawt, d netta i d-isbeden s wudem unṣib tagelda n-Imewḥiden, i iseɣlin Ibarɣawaten. Qqaren belli Imewḥiden serɣen yak° ayen yuran Ibarɣawaten, ula d Leqran s Tmaziɣt. Lamaɛna Lmahdi At tumert, i snuqel-d Leqran ar Tmaziɣt aken nniden. Anecta i lla-d s isekkilen n Taɛrabt, tamrirt (later:trace) ines ur iban anda yedda.

[[Tugna:LeqranKNZ.jpg|right|200px|thumb|''Amawal amasɣan n tmaziɣt : Asuqel n sin yeḥricen ineggura n weqran'' sɣur Kamal Nayet Zerrad.]]

=== 1998 : Kamal Nait Zerrad ===
Agdud Amaziɣ yerǧa armi d 1998, d amek id yella yiwen unnaruḍ, neɣ tamezzuyt sɣur umnadi azwaw n tasnawalt (Linguistique), [[Kamal Nayet Zerrad]], af tasuqelt n Leqran ar Tmaziɣt. Lamaɛna mačči yak°, sin nni kan iḥricen ineggura n Leqran, azal n 49 inzaten: Tullya d tidak  i yellan d timecṭaḥ i d-yezgan di taggara n Leqran, i snen i yis ittẓallan yemselmen s umata. Anecta isemlil-it-id Kamal Nayet Zerrad deg yiwen n wedlis, umi isemma ''Amawal amasɣan n tmaziɣt : asuqel n sin yeḥricen ineggura n weqran'', s tefranṣiṣt : ''Lexique religieux berbère et néologie : un essai de traduction partielle du Coran''. Adlis-a isɛan 347 isebtaren, effɣ-ed sɣur: 'Centre d'Etudes Camito-Semitique' ak° d 'Association Culturelle berbère en Italie'. Deg umdeya, attan tanzatt n Lfattiḥa, umi isemma Taneldit :

:''S yisem n Yakuc Amellay Amnahaɣ''
:''Tamayt i Yakuc, mass n umeɣrad''
:''Amellay amnahaɣ''
:''Agellid n wass n wesɣan''
:''D keč  i nettmudu, ɣur-ek la ntetter tullin''
:''Welleh-aɣ s abrid amaɣud''
:''Abrid n wid imi tessugteḍ tinufa, ur d wid ɣef i terfiḍ, ur d immunaf''
:''Amin''
=== 1999 : ǧuhadi Lḥusin ===
Aseggas umbeɛd, di 1999, yiwen uselmad umezruy acelḥi n Sus di yiwet n tasnawit (Lycée) di tɣiwant n [[Casablanca]], di tmurt n Maruk, [[ǧuhadi Lḥusin]]  ifuk asuqel n Leqran ak°, s 114 ixfawen-is, ar tutlayt Tamaziɣt seld mraw (10) iseggasen n leqdic ilmend n wannecta. Yura-t s-isekkilen n taɛrabt, aken i d-yenna, anecta ixedm-it i waken a t-yefhem yal Amaziɣ n Maruk m'ara t-iɣer.  

[[Tugna:Leqran_Steqbaylit_couverture.jpg|right|300px|thumb|Leqran s tazwawt s iskilen n taɛrabt : Taduli n wedlis]]

Di tmurt n [[Lezzayer]], ass n 30 yunyu 2006, aɣmis [[Aɣmis Lmuǧahid]] yura belli taneɣleft iwezzla n ajjed atan yessufeɣ-d asuqel amaddu (complet) n Leqran, sɣur Ḥaǧ Muḥand Tayeb, Aselway usqamu ussin n tmezgidat (leǧwama) n temnaṭ (wilaya) n [[Tizi Wezzu]]. Anecta ad ifeɣ ar tizrigin (Imprimerie) n ugelid n tmurt n [[Arabi Sawudi]], di [[Riyaḍ]]. Seld n waya, yuffad lḥal, ffɣend kra yexfawen (13 Ḥizb) n Leqran s taqbaylit as tizrigin aki dɣa n ugellid Fahd Ben Abdel Aziz Al-Sawud.

=== 2003 (1424 h.) : Asuqel n ugellid Fahd ===
Asuqel n Leqran di tizrigin n ugellid Fahd s dsaw n taswett n tneɣleft iwezzla n wejjed n tmurt n Lezzayer, ila-d s isekkilen n taɛrabt. Daɣen amur ameqqran n wawalen llan s [[taɛrabt]], acu kan s umesli d tamṣukt taǧerrumit (structure grammaticale) n teqbaylit. Anza n Lfattiḥa, anagar isem-is iqqimen s taɛrabt, ula ṭaqa n wawalen-is s taɛrabt, ɣas ulamma tamawalt (vocabulaire) n taqbaylit, neɣ n [[tamaziɣt]] tezmer. Atan amek i yella useqel n Lfattiḥa :

[[Tugna:Leqran_Steqbaylit.jpg|right|300px|thumb|Leqran s tazwawt s iskilen n taɛrabt : Anza Tullya (Lfattiḥa)]]

:''S yisem arebi deraḥman deraḥim.''
:''Aneḥmed rebbi atnecker, ad netta id bab netxelqit.''
:''Dereḥman deraḥim.''
:''Ass n lḥeq netta i d bab-is.''
:''D keč kan ara neɛbed, d keč kan i d-amɛiwen.''
:''Mlaɣ abrid i ṣewben,''
:''Abrid bwiḍ i tneɛmeḍ fell-asen''
:''Mači d widak k-isarfen, neɣ wid mu-ɛerqen iberdan''
:''Amin'''

Amedya wayeḍ, d anza, umi qaren s teɛrabt ''El-ixlaṣ'', asnuquel ar taqbaylit, mačči d win : ''Qul Huwa Llahu Aḥed''. Yernu am Lfattiḥa, imesla-s d taɛrabt. A tnan : 
 
:''S yisem arebi deraḥman deraḥim.''
:''Ina-sen d netta id reb weḥdes''
:''D netta iḥuǧen lxelq-is''
:''Ur d ilul ur isɛi mmis''
:''Ḥed ur yelli d lmetl-is''

Ma nezra, kra n ismal n uzeṭṭa n [[Internet]], a naf kra n inzaten s Tmaziɣt, ladɣa wi d-ixedmen [[imaziɣen]] n Maruk. Amedya d tasuqelt n wanza ''El-ixlaṣ'', imu semman ''Amuzzu''. Atan wamek i t-tnuqlen imaziɣen n [[Sus]], s tmaziɣt taqurant :

:''S isem n Yakuc amellay amnahaɣ.''
:''Ini-d: Yakuc iga iyanen.''
:''Yakuc iga amaɣlal.''
:''Ur irew, ur it ittrew.''
:''D ur ili win ara igdun.''

=== 2007 : Ramḍan At Manṣur ===
Asdawi d umedyaz [[Ramḍan At Manṣur]], i yellan daɣen d aselmad n [[Takrura]] yesuqel Leqran at tutlayt tazwawt ([[taqbaylit]]) seld kraḍ (3) iseggasen d uzgen uqedec degs. Issufeɣ-it-id ar tizrigin 'Zyriab' n umyaru yettwasnen [[Yusef Nasib]]. Adlis deg-s 491 isebtaren, u yura s sin inagrawen isekkilen : [[Tifinaɣ]] akw d [[Talatint]]. Adlis a iffɣ-d s uḍebsi n CD-Rom.   

[[Tugna:Leqran s Tazwawt.jpg|center|700px|thumb|Leqran s Tazwawt sɣur Ramḍan At Manṣur]].

== Kra imedyaten n tṣurtin n Leqran ==
Seg usmel: http://www.bouizeri.net/az/dawawasail.htm

1-Taqsidt n Zakariyya slam fellas:

"K.H.Y.Ɛ. (1), d taqsidt n tmella n ugellid-ik ɣef uqeddac-is (lɛebd-is) Zakariyya (2), mi inuja Agellid-is s usuter uffir (3), yenna: (a y Agellid-iw : iɣsan-iw lwayit, u aqarruy-iw yecɛel (ucebbub-is) si ccib, u ur elliɣ ara a y Agllid-iw d ageswa mi ik i nessuter-aɣ(4)" [Maryem].

2-Taqsidt n El Isae:

"Tamanegt (seban) i win i yesnigen aqeddac-is (lɛebd-is) deg yi si lǧamaɛ aɣuddid ɣer lǧamaɛ ibaɛden i deg in-nemmer (nburek) tinilwin (ayen is i d yezzin), aken at neǧǧ ad iwali kra deg izmulen-nneɣ, d Netta id Amislay (i isellen) id Amiray (i yetwalin) (1)" [Al-Israe].

3-Taqsidt n sin n warraw n Adam:

"U eku-asen i d s tidett taqit/isalli n sin n warraw n Adam, yal yiwen degsen imudd asfel, yiwen degsen yetwaqbel (usfel-is), ma d waye-nni ur s yetwaqbel ara, (aneggaru agi) yennad :ar d ak enɣ-eɣ, yennad (waye-nni) : ebbi yetteqbal sɣur wid yellan d lmuttaqin (27) ma teleqeed afus-ik ɣuri aken a y itenɣe nekini ur n telaqeɣ ara ɣurek afus-iw iwakken ak enɣeɣ, (imi) tagadeɣ Allah Agellid n imeɣraden (28) smenyifeɣ ad tɛebbi ibekkaen-iw (dnubat-iw) d ibekkaen-ik, u ad tili deg at n tmest, u ayenni d ayen yeggunin wid yettelamen (29) dɣa tefka-as tnefsit-is ad ineɣ gmas, dɣa yenɣat, dɣa yuɣal deg/ger wid ixesen" [Al-Maida].

4-Taqsit n at lɣar:

"Mi erran yelmeyen ɣer lɣar, dɣa ennand:a y Agellid-nneɣ mudd-aɣ i d sɣur-ek tamella, u heggi y aɣ i d lewqama deg ayen iɣ yerza (10) dɣa nesɛueg imeuɣen-nsen di lɣar (nni) aas n iseggasen (11) sin akin nesker-iten id aken aner anwa ger snat n terbaɛin ara y ilin yeseb aken iwata takkit turfrint (exacte) n tɣimit-nsen (di lɣar-nni) (12) nekni nekku y ak id s tidett taqsi-nsen, nutni d ilmeyen felsen (umenen) s Ugellid-nsen u nerna-asen di tiddin nsen deg ubrid n ddin (13)" [Al-Kahf].

== Tamselyut, Iseddagen & Izdayen Iberraniyen ==
* سورة الفاتحة والأجزاء الثلاثة الأخيرة (قد سمع، وتبارك، وعم) وترجمة معانيهما إلى اللغة الأمازيغي [http://www.tawalt.com/monthly/quran_tamazight.pdf (aḍris s pdf)]
* [http://fr.360.yahoo.com/leqran_steqbaylit Leqran s teqbaylit]
* [http://www.harunyahia.com/other_languages.php#a1 Sḍis n yeḍrisen seg wesmel n Harun Yahya s Teqbaylit]
* [http://www.harunyahia.com/other/berber/fear_of.php Harun Yahya: Acu ara yeḍrun ma ulac tugdi n Ṛebbi ]
* [http://www.web-islamic.com/coran-audio.php http://www.web-islamic.com/coran-audio.php]
* [http://www.angelfire.com/journal/sunnah/Coran/telecharger_coran.html http://www.angelfire.com/journal/sunnah/Coran/telecharger_coran.html]
* [http://www.islam-fraternet.com/maj-0598/hist-cor.htm http://www.islam-fraternet.com/maj-0598/hist-cor.htm]
* [http://www.bouizeri.net/az]
* [http://alquran-online.anna-world.com/ Al Quran Online Translation & Listen]
* Tasemlilt tamezwarut sɣur R. Begnan

[[Taggayt:Ajjed]]

{{Link FA|id}}

[[ace:Kureu'an]]
[[af:Koran]]
[[am:ቁርአን]]
[[an:Alcorán]]
[[ar:القرآن]]
[[arc:ܩܘܪܐܢ]]
[[arz:القرآن]]
[[ast:Corán]]
[[av:Къуръан]]
[[az:Quran]]
[[ba:Ҡөръән]]
[[bcl:Koran]]
[[be:Каран]]
[[be-x-old:Каран]]
[[bg:Коран]]
[[bm:Kuranɛ]]
[[bn:কুরআন]]
[[bo:ཁུ་རན་གསུང་རབ།]]
[[br:Koran]]
[[bs:Kur'an]]
[[ca:Alcorà]]
[[ce:Къуръан]]
[[ckb:قورئان]]
[[cs:Korán]]
[[cv:Коран]]
[[cy:Coran]]
[[da:Koranen]]
[[de:Koran]]
[[diq:Qurane]]
[[dv:ކީރިތި ޤުރުއާން]]
[[el:Κοράνιο]]
[[en:Qur'an]]
[[eo:Korano]]
[[es:Corán]]
[[et:Koraan]]
[[eu:Koran]]
[[ext:Corán]]
[[fa:قرآن]]
[[ff:Alqur'aana]]
[[fi:Koraani]]
[[fiu-vro:Koraan]]
[[fo:Koranin]]
[[fr:Coran]]
[[frp:Alcoran]]
[[fy:Koaran]]
[[ga:An Córan]]
[[gl:Corán]]
[[gu:કુરાન]]
[[he:הקוראן]]
[[hi:कुर॑आन]]
[[hr:Kuran]]
[[hsb:Koran]]
[[hu:Korán]]
[[hy:Ղուրան]]
[[ia:Koran]]
[[id:Al-Qur'an]]
[[ilo:Koran]]
[[is:Kóran]]
[[it:Corano]]
[[ja:クルアーン]]
[[jv:Al-Qur'an]]
[[ka:ყურანი]]
[[kaa:Quranı Ka'rim]]
[[kk:Құран]]
[[ko:꾸란]]
[[krc:Къуран]]
[[ku:Quran]]
[[la:Alcoranus]]
[[lb:Koran]]
[[lt:Koranas]]
[[lv:Korāns]]
[[mhr:Коран]]
[[mk:Куран]]
[[ml:ഖുര്‍ആന്‍]]
[[mr:कुराण]]
[[ms:Al-Quran]]
[[mt:Koran]]
[[mwl:Alcoron]]
[[my:ကိုရမ်ကျမ်း]]
[[mzn:قورآن]]
[[nl:Koran]]
[[nn:Koranen]]
[[no:Koranen]]
[[oc:Alcoran]]
[[os:Хъуыран]]
[[pl:Koran]]
[[pnb:قرآن]]
[[ps:قرآن کريم]]
[[pt:Alcorão]]
[[qu:Quran]]
[[ro:Coran]]
[[ru:Коран]]
[[sah:Коран]]
[[scn:Curanu]]
[[sd:قرآن]]
[[sh:Kuran]]
[[si:කුර්ආන්]]
[[simple:Qur'an]]
[[sk:Korán]]
[[sl:Koran]]
[[so:Qur'aan]]
[[sq:Kur'ani]]
[[sr:Куран]]
[[su:Qur'an]]
[[sv:Koranen]]
[[sw:Qurani]]
[[ta:திருக்குர்ஆன்]]
[[te:ఖోరాన్]]
[[tg:Қуръон]]
[[th:อัลกุรอาน]]
[[tl:Koran]]
[[tr:Kur'an]]
[[tt:Qör'än]]
[[ug:قۇرئان كەرىم]]
[[uk:Коран]]
[[ur:قرآن]]
[[uz:Qurʼon]]
[[vi:Qur'an]]
[[wa:Alcoran]]
[[war:Coran]]
[[wo:Alxuraan]]
[[yi:קאראן]]
[[yo:Kùránì]]
[[zh:古兰经]]
[[zh-classical:古蘭經]]
[[zh-min-nan:Qur'an]]
